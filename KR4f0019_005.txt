# -*- mode: mandoku-view -*-
#+TITLE: 精華錄
#+DATE: 2015-09-23 10:29:55
#+PROPERTY: JUAN 5


　今體詩¶
　　清明後三日鄒平西郭賦詩¶
雨歇西原上鶯花事事妍青山環縣郭白鳥破溪烟墟¶
落明流外園林霽景前永懷蘭渚客行悵暮春天¶
　　蠶詞四首
<pb:KR4f0019_WYG_005-1b>
青青桑葉映迴塘三月紅蠶欲暖房相約明朝南陌去¶
背人先祭馬頭娘¶
戴勝初來水染藍女桑濃葉滿江南誰家少婦青絲籠¶
知向香閨飼女蠶¶
玊蛾飛飛金繭酥蠶時幾日閉門樞白葦與儂作璘藉<md:KR4f0019_SBCK_005-1b>¶黄金與儂作踟躇¶
鳩鳴屋角桑葉低三眠四眠蠶始齊小姑嬌小好閒事¶
簇蠶學罷學添梯
<pb:KR4f0019_WYG_005-2a>
　　山蠶詞四首¶
清溪槲葉始濛濛樹底春蠶葉葉通曽説蠶叢蜀道險¶
誰知齊道亦蠶叢¶
那問蠶奩更火箱春山到處是蠶房槲林正緑&KR0923;園碧¶
閒却猗猗陌上桑¶
春繭秋絲各自諳一年三熟勝江南柘蠶成後寒蠶續¶
不道吴王八蠒蠶¶
尺五竿頭絡色絲龍梭玉鑷動妍姿紅閨小女生來慣<md:KR4f0019_SBCK_005-2a>¶
<pb:KR4f0019_WYG_005-2b>
中婦流黄定未知¶
　　雨止¶
碧漢歇微雨美人横素琴牕前明月影洞口緑蘿隂邱¶
壑結遥想茅茨清道心稍聞西澗水寂歴響空林¶
　　阮亭秋霽有懷西山寄徐五¶
孤亭新霽後藤竹夜凉生忽憶西峯寺曽經采藥行夕¶
陽雲木秀秋雨石泉清不見烟霞侣相思空復情¶
　　南唐宫詞六首
<pb:KR4f0019_WYG_005-3a>
細雪霏霏落院門金鋪鴛甃早黄昏宫中玉女隨君側¶
搏得春冰帶爪㾗¶
曽邀醉舞媚君王鬢朶珠翹别様妝紅燭當筵新破就<md:KR4f0019_SBCK_005-2b>¶更將金屑譜霓裳¶
簟錦鸞綾萬卷殊澄心堂裏皁羅㕑保儀玉貌空傾國¶
妙選深宫但掌書¶
御溝桃葉水潺潺姊妹承恩并玉顔花底自成金葉格¶
宫中齊唱念家山
<pb:KR4f0019_WYG_005-3b>
花下投籖漏滴壺秦淮宫殿浸虚無從兹明月無顔色¶
御閣新懸照夜珠¶
重午龍舟嵗嵗陳輕鳬飛燕各如雲瓦官閣下黄花漲¶
别有凌波水上軍¶
　　聞雁¶
縹緲凉天數雁鳴幾家砧杵起秋聲懷人江上楓初落<md:KR4f0019_SBCK_005-3a>¶卧病空堂雨易成尺素經時常北望暮雲無際且南征¶
沅湘一帶多兵甲莫動髙樓少婦情
<pb:KR4f0019_WYG_005-4a>
　　蠡勺亭觀海二首和家兄西樵¶
春浪䕶魚龍驚濤與漢通石華秋㪚雪海扇夜乗風徐¶
市荒唐後秦臺滅沒中扶桑試晞髮朝日萬山紅¶
吾廬臨少海及此更空蒼飛觀圖雲氣靈槎著日傍十¶
洲真浩𣺌六博足翺翔乗蹻何年去重來覽下方¶
　　秋暮與家兄禮吉叔子小飲有懷¶
蕭瑟秋為氣凋蘦始欲愁酒人方落魄名士半離憂桂¶
樹猶招隠雲旗未逺逰吾曹如野鶴偃蹇待浮邱
<pb:KR4f0019_WYG_005-4b>
　　秋栁四首<md:KR4f0019_SBCK_005-3b>¶秋來何處最消魂殘照西風白下門他日差池春燕影¶
祗今憔悴晩烟㾗愁生陌上黄驄曲夢逺江南烏夜邨¶
莫聴臨風三弄笛玉闗哀怨總難論¶
娟娟凉露欲為霜萬縷千條拂玉塘浦裏青荷中婦鏡¶
江干黄竹女兒箱空憐板渚隋堤水不見琅琊大道王¶
若過洛陽風景地含情重問永豐坊¶
東風作絮糝春衣太息蕭條景物非扶荔宫中花事盡
<pb:KR4f0019_WYG_005-5a>
靈和殿裏昔人稀相逢南雁皆愁侣好語西烏莫夜飛¶
往日風流問枚叔梁園回首素心違¶
桃根桃葉鎮相憐眺盡平蕪欲化烟秋色向人猶旖旎¶
春閨曽與致纒綿新愁帝子悲今日舊事公孫憶往年<md:KR4f0019_SBCK_005-4a>¶記否青門珠絡鼓松枝相映夕陽邊¶
　　息齋夜宿即事懷故園¶
夜來微雨歇河漢在西堂螢火出深碧池荷聞暗香開¶
牕鄰竹樹髙枕憶滄浪此夕南枝鳥無因到故鄉
<pb:KR4f0019_WYG_005-5b>
　　采蓴曲四首¶
湘湖雉尾蓴郅支馬肝石采蓴作蓴羮底用作方伯¶
不食上湖荇但采下湖蓴縁流棹歌去西風愁殺人¶
采蓴臨淺流采蓮在深渚歡似蓴心滑那識蓮心苦¶
蓴絲何纒綿柔白勝玉臂持作千里羮朝朝下鹽䜴¶
　　即事作二首¶
草堂殘雪後不出系南邨暮鳥常穿屋寒家少候門讀<md:KR4f0019_SBCK_005-4b>¶書慕終古養疾樂邱園顧已慚通隠浮沉莫更論
<pb:KR4f0019_WYG_005-6a>
二十偶通籍三年歸舊林聊知返初服豈敢謝朝簮遯¶
跡思壺口忘機憶漢隂終當與嘯父天路試相尋¶
　　讀史雜感八首¶
王謝烏衣六代同名家龍虎盛江東可憐東邸鑾輿出¶
僕射終當愧侍中¶
過江名義共推袁宋室孤臣念愍孫千古消魂石城曲¶
司徒家世本陽源¶
鑿地蓮花映雉頭卻忘鼙鼓下荆州白門一決須㬰事
<pb:KR4f0019_WYG_005-6b>
枉向宫中拜蔣侯¶
結髮從戎老戰争揮鞭立就十三城凉風堂側桃枝戲<md:KR4f0019_SBCK_005-5a>¶絶勝平陽九道兵¶
江陵士馬控西疆坐使吹脣沸建康湘土尋戈同氣盡¶
卻教韋粲死青塘¶
殿中擁槊唱無愁江左重開南豫州十萬敵軍齊北哭¶
至今淝水不曽流¶
汾上軍書夜刺閨天池較獵未言歸不愁粉鏡悤悤去
<pb:KR4f0019_WYG_005-7a>
更語官家殺一圍¶
芳華苑裏奏名倡積翠池邊舍利裝衍得魚龍新散樂¶
大家恩賜學曹王¶
　　雪後答東癡見憶之作¶
昨夜東臯雪憑誰問隠居不知髙卧者嵗杪意何如井<md:KR4f0019_SBCK_005-5b>¶邑頻憂税溪山早著書因垂楚蘭咏吟望一愁予¶
　　雪後懷家兄西樵¶
竹林上斜照陋巷無車轍千里暮相思獨對空庭雪
<pb:KR4f0019_WYG_005-7b>
　　别萬大屏楊勝林¶
别鶴念湖海離羣秋夜心風聲鄖口暮江色禦亭深去¶
路分吳楚相思各滯滛闗門今夕雨蕭颯動寒砧¶
　　法慶寺閣上望雲門山¶
祗園有珠閣髙出碧林端落日眺平楚青山生暮寒歸¶
雲天際去逺樹坐中看今夕雲門月無人照戒壇¶
　　即目¶
蒼蒼逺烟起槭槭疎林響落日隠西山人耕古原上<md:KR4f0019_SBCK_005-6a>¶
<pb:KR4f0019_WYG_005-8a>
　　滸山道中¶
斷靄望沉沉闗河嵗暮心蒼山連凍浦雪屋入寒林鳬¶
䧹荒陂晚雞豚古社深墨王亭畔路載酒憶登臨¶
　　南園池上¶
清言不覺暑纎月生西林苔徑少塵色夜猿清道心漁¶
樵晚多侣風壑静同音㑹學涓髙術隂潭鳴玊琴¶
　　阻雨望醴泉寺用徐昌榖韻¶
誌公飛鍚處巖壑至今深𣺌𣺌青山路蒼蒼脩竹林法
<pb:KR4f0019_WYG_005-8b>
雲懸瀑影幽鳥亂泉音自歎塵中駕空勞出世心¶
　　題迪功集¶
昭代嬋娟子徐卿雅好文稱詩如典午譚藝似參軍濩<md:KR4f0019_SBCK_005-6b>¶落雲霞質飄搖鸞鶴羣祗應禹洞裏靈蹟待夫君¶
　　寄董樵¶
聞卜崑崙宅棲遲嵗幾更人烟分蜃影海嶠出秋晴島¶
屋閒垂釣山田晩罷耕多君離亂日白社獨逃名¶
　　題公㦷蘇門圖巻
<pb:KR4f0019_WYG_005-9a>
曽學如鸞㫖心懷汲縣逰秋清嘯臺月竹映百泉流小¶
隠何年卜名山一巻收聊當共嵇阮把臂向林邱¶
　　紀事¶
天夀蒼凉石獸陳荒原驚見翠華春
君王淚灑思陵¶樹玉盌金鳬感侍臣¶
　　髙郵雨泊<md:KR4f0019_SBCK_005-7a>¶寒雨秦郵夜泊船南湖新漲水連天風流不見秦淮海¶
寂寞人間五百年
<pb:KR4f0019_WYG_005-9b>
　　淮安新城有感二首¶
澤國隂多暑氣微一城烟靄晝霏霏春風逺岸江蘺長¶
暮雨空堤燕子飛四鎮蟲沙成底事五王龍種竟無歸¶
行人淚墮官橋栁披拂長條已十圍¶
開府當年據上㳺建牙賜爵冠通侯即看别院連雲起¶
更引長淮作帶流荒徑人稀鼪鼬嘯野塘風急荻蘆秋¶
永嘉南渡須㬰事忍向新亭問楚囚¶
　　江上寄程崑崙二首
<pb:KR4f0019_WYG_005-10a>
白浪金山寺青山鐡甕城故人今不見楊栁作秋聲<md:KR4f0019_SBCK_005-7b>¶江北望江南祗隔江津水日暮寒潮生愁心滿揚子¶
　　余澹心寄金陵詠懷古跡詩卻寄二首¶
千古秦淮水東流遶舊京江南戎馬後愁殺庾蘭成¶
鍾阜蔣侯祠青溪江令宅傳得石城詩腸斷蕪城客¶
　　再過露筋祠¶
翠羽明璫尚儼然湖雲祠樹碧於烟行人繫纜月初墮¶
門外野風開白蓮
<pb:KR4f0019_WYG_005-10b>
　　青山¶
晨雨過青山漠漠寒烟織不見秣陵城坐愛秋江色¶
　　江上¶
吳頭楚尾路如何烟雨秋深暗白波晩趁寒潮渡江去<md:KR4f0019_SBCK_005-8a>¶滿林黄葉雁聲多¶
　　即目¶
蕭條秋雨夕蒼茫楚江晦時見一舟行濛濛水雲外¶
　　皇厰河
<pb:KR4f0019_WYG_005-11a>
鳬䧹被沙洲沿洄一徑幽萍花紛曲岸竹色壓迴
流晩¶鼓滄江戍人家白板樓好乗𤓰蔓水溪上問
漁舟¶
　　雨後觀音門渡江¶
飽挂輕帆趁暮晴寒江依約落潮平呉山帶雨參差沒¶
楚火沿流次第生名士尚傳揮扇渡踏歌終怨石頭城¶
南朝無限傷心史惆悵秦淮玉笛聲¶
　　曉雨復登燕子磯絶頂<md:KR4f0019_SBCK_005-8b>¶
<pb:KR4f0019_WYG_005-11b>
岷濤萬里望中收振策危磯最上頭呉楚青蒼分極浦¶
江山平逺入新秋永嘉南渡人皆盡建業西風水自流¶
釃酒重悲天塹險浴鳬飛鷺滿汀洲¶¶¶
　　題徐半山山居圖¶
先生竟學道自製水田衣獨卧寒林靜故人相見
稀晩¶凉松鼠落曉日竹鷄飛亂葉千峰裏行歌何
處歸¶
　　登金山二首
<pb:KR4f0019_WYG_005-12a>
振衣直上江天閣懷古仍登海嶽樓三楚風濤盃底合¶
九江雲物坐中收石簰落照翻孤影玉帶山門訪舊逰<md:KR4f0019_SBCK_005-9a>¶我醉吟詩最髙頂蛟龍驚起暮潮秋¶
三山縹緲望如何有客褰裳俛逝波絶頂髙秋盤鸛鶴¶
大江白日踏黿鼉泠泠鐘梵雲間出歴歴帆檣檻外過¶
京口由來開府地不堪東望尚干戈¶
　　丹陽二首¶
夜火丹陽郭移舟暫解維川塗紛雨雪彌望逺凄其戍
<pb:KR4f0019_WYG_005-12b>
鼔蘭陵鎮荒烟葛令祠五湖行漸近杳杳欲何之¶
曲阿後湖路百里望南徐解纜從漁父臨風誦卜居庱¶
亭朝射虎練水暮觀魚如此堪終老窮愁悔著書¶
　　潤州懷古二首¶
楚雲直下大江流鐵甕城髙落木秋宋帝南徐猶作鎮<md:KR4f0019_SBCK_005-9b>¶蕭公北顧更名樓江山勝蹟留三國海道烽烟動五州¶
見説孫盧西犯日青憐白浪使人愁¶
興亡六代已銷沉對此茫茫思不禁黄鵠山頭寒雨暝
<pb:KR4f0019_WYG_005-13a>
佛貍帳外暮濤深兵聞北府千年勁雲入西津一片隂¶
興劇且傾京口酒三山披豁足開襟¶
　　焦山曉送崑崙還京口¶
山堂振法鼔江月挂寒樹遥送江南人雞鳴峭帆去¶
　　海嶽菴拜蘓米二公像¶
前輩風流地為菴易研山浄名猶故蹟磨衲識清顔江¶
月長如此髙人去不還惟應餘翰墨終古照人間¶
　　𤓰洲渡江二首<md:KR4f0019_SBCK_005-10a>¶
<pb:KR4f0019_WYG_005-13b>
昨上京江北固樓微茫風日見𤓰洲層層逺樹浮青薺¶
葉葉輕帆起白鷗¶
揚子橋頭雞未鳴𤓰洲城外日東生風波不憚西津渡¶
一見金焦雙眼明¶
　　吕城雪霽二首¶
雞鳴吕城鎮日出市橋東雪屋迴汀口煙檣野竹中鳥¶
飛皆貼水舟泛若乗空古蹟成荒壘行行慨阿䝉¶
午夜雲陽道扁舟狎老漁神亭雪幾許直瀆路何如烟
<pb:KR4f0019_WYG_005-14a>
水懷前侣江湖未定居斷橋叢樹裏何處卜吾廬¶
　　舟暮¶
向晩金牛道林寒響宿禽雪晴烟樹小日夕竹園深川<md:KR4f0019_SBCK_005-10b>¶路通蕭港扁舟動越吟蘭陵今夜酒無那故鄉心¶
　　滸墅舟中眺陽山殘雪¶
日出陽山外參差見幾峯依稀露烟靄窈窕明雲松忽¶
憶梅花發清溪深萬重扁舟欲乗興杳杳暮天鐘¶
　　虎邱
<pb:KR4f0019_WYG_005-14b>
闔廬霸業夕陽沉鐘梵空山自古今劍去虎邱青嶂在¶
水枯鶴澗碧苔侵吳宫歌散聲猶苦越絶書成怨不任¶
惟有生公臺畔石年年白月照禪心¶
　　闔廬墓¶
劍池春日水清虚石壁臨風弔闔廬於越行成誰狡獪¶
夫椒往事重欷歔飄零王氣傳金虎寂寞空山𦵏玊魚<md:KR4f0019_SBCK_005-11a>¶太息恩讐竟何在荒臺青草認姑胥¶
　　姑蘓懷古三首
<pb:KR4f0019_WYG_005-15a>
爭長黄池未濟師餘皇舟已徙熊夷山川終古迷商魯¶
花草千年怨種蠡故國魂銷吳苑水行人腸斷越溪絲¶
竹枝聲裏春將盡破楚門東暮雨時¶
斜日停橈喚奈何横塘聲散采蓮歌青山古道通閶闔¶
緑黛春風憶苧蘿廢苑愔愔花欲暮長洲淼淼水空波¶
千金枉鑄鴟夷像鳥自髙飛避網羅¶
山徑何時𦵏玉鳬興亡轉瞬日西徂越人已自籌三䇿¶
秋祭當年竟五湖雨過麋城空碧草春深鶴市半青蕪
<pb:KR4f0019_WYG_005-15b>
傷心更有南陽宰不獨寒潮泣子胥(文種歎曰南陽之/宰而為越王之禽)<md:KR4f0019_SBCK_005-11b>¶　　夜雨題寒山寺寄西樵禮吉二首¶
日暮東塘正落潮孤篷泊處雨瀟瀟疎鐘夜火寒山寺¶
記過吳楓第幾橋¶
楓葉蕭條水驛空離居千里悵難同十年舊約江南夢¶
獨聴寒山半夜鐘¶
　　虎山擅勝閣眺光福以雨阻不得往¶
虎山橋畔盡層松掩映寒流古寺紅卻上重樓看鄧尉
<pb:KR4f0019_WYG_005-16a>
太湖西去雨濛濛¶
　　雨夜宿聖恩寺還元閣¶
梅樹初花石澗流滿山香雪送行舟三更蕭瑟湖邊雨¶
百尺髙寒水上樓師子窟中嵐翠合法華山外暝烟收<md:KR4f0019_SBCK_005-12a>¶霜天欲曉鯨音起萬壑聲從何處求¶
　　山中寄叔子時阻雨滸墅¶
平生兄弟逺逰心世外𤣥棲約共尋澗道名花任開落¶
湖天春水半晴隂何山往事思求㸃五嶽前期負向禽
<pb:KR4f0019_WYG_005-16b>
遙憶孤篷宿烟雨青芝南望白雲深¶
　　鄧尉竹枝詞六首¶
二月梅花爛漫開逰人多自虎山來新安塢畔重重樹¶
畫舫青油日幾迴¶
鄧尉山頭片雨晴司徒廟下晩潮生卻登七十二峯閣¶
玉柱銀房相向明¶
西施洞望米堆山夕翠朝烟擁髻鬟不道鴟夷曽載去<md:KR4f0019_SBCK_005-12b>¶至今人在五湖間
<pb:KR4f0019_WYG_005-17a>
西來銅井又銅坑山勢髙低有二名試上龜峯光福塔¶
白波翠巘兩邊生¶
楓橋估客入山來艓子多從木瀆開瑪瑙冰盤堆萬顆¶
西林五月熟楊梅¶
緑黛遥浮玉鏡間峯巒千叠水彎環居人卻厭真山好¶
袁墓南頭看假山¶
　　題春申澗¶
桃夏遺宫廢章華蔓草深但餘流水意如聴女環琴
<pb:KR4f0019_WYG_005-17b>
　　春申澗上¶
望澗亭邊野望新明流秀嶂碧粼粼青山終古連秦隖<md:KR4f0019_SBCK_005-13a>¶珠履何年問楚人冰雪倒懸三峽水風烟遥接五湖濵¶
李園已事成荒草太息空祠一愴神¶
　　惠山下鄒流綺過訪¶
雨後明月來照見下山路人語隔谿烟借問停舟處¶
　　江上望青山憶舊二首¶
揚子秋殘暮雨時笛聲䧹影共迷離重來三月青山道
<pb:KR4f0019_WYG_005-18a>
一片風帆萬栁絲¶
長江如練布颿輕千里山連建業城草長鶯啼花滿樹¶
江邨風物過清明¶
　　訪紀伯紫隠居¶
閒踏春泥著屐來烟波百曲孝侯臺柴門徑僻少人跡<md:KR4f0019_SBCK_005-13b>¶門外野棠花亂開¶
　　題沈朗倩石厓秋栁小景¶
宫栁烟含六代愁絲絲畏見冶城秋無情畫裏逢搖落
<pb:KR4f0019_WYG_005-18b>
一夜西風滿石頭¶
　　秦淮雜詩十四首¶
年來腸斷秣陵舟夢繞秦淮水上樓十日雨絲風片裏¶
濃春烟景似殘秋¶
結綺臨春盡已墟瓊枝璧月怨何如惟餘一片青溪水¶
猶傍南朝江令居¶
桃葉桃根最有情瑯琊風調舊知名即看渡口花空發¶
更有何人打槳迎<md:KR4f0019_SBCK_005-14a>¶
<pb:KR4f0019_WYG_005-19a>
三月秦淮新漲遲千株楊栁盡垂絲可憐一様西川種¶
不似靈和殿裏時¶
潮落秦淮春復秋莫愁好作石城逰年來愁與春潮滿¶
不信湖名尚莫愁¶
青溪水木最清華王謝烏衣六代誇不奈更尋江總宅¶
寒烟已失段侯家¶
當年賜第有輝光開國中山異姓王莫問萬春園舊事¶
朱門草沒大功坊
<pb:KR4f0019_WYG_005-19b>
新歌細字寫冰紈小部君王帶笑看千載秦淮嗚咽水¶
不應仍恨孔都官(𢎞光時阮司馬以吳綾作朱/絲闌書燕子箋諸劇進宫中)¶
舊院風流數頓揚棃園往事淚沾裳樽前白髮談天寳<md:KR4f0019_SBCK_005-14b>¶零落人間脱十娘¶
傳夀清歌沙嫩簫紅牙紫玉夜相邀而今明月空如水¶
不見青溪長板橋¶
新月髙髙夜漏分棗花簾子水沉薫石橋巷口諸年少¶
解唱當年白練裠
<pb:KR4f0019_WYG_005-20a>
玉牕清曉拂多羅處處憑欄更踏歌盡日凝妝明鏡裏¶
水晶簾影映横波¶
北里新詞那易聞欲乗秋水問湘君傳來好句紅鸚鵡¶
今日青溪有范雲(雲字雙玉有紅/鸚鵡詩最佳)¶
十里清淮水蔚藍板橋斜日栁毿毿栖鴉流水空蕭瑟¶
不見題詩紀阿男(阿男秋栁句云栖鴉流水/㸃秋光詩人伯紫之妹也)<md:KR4f0019_SBCK_005-15a>¶　　長干寺¶
門外長干道林端鍾阜雲浮圖挿霄漢臨眺絶人羣宫
<pb:KR4f0019_WYG_005-20b>
闕秋聲合滄江曉勢分髙臺元咫尺花雨日氤氲¶
　　登觀音閣眺望¶
幕府山頭晩吹凉登髙望逺極蒼茫濛濛夕照開棠邑¶
葉葉風帆下建康畫閣臨江飛鳥外丹崖拔地暮雲旁¶
娑羅花發香林浄坐聴微鐘出上方¶
　　大風渡江三首¶
鑿翠流丹杳靄間銀濤雪浪急潺湲布帆十尺如飛鳥¶
卧看金陵兩岸山
<pb:KR4f0019_WYG_005-21a>
紅襟雙燕掠波輕夾岸飛花細浪生南北船過不得語<md:KR4f0019_SBCK_005-15b>¶風帆一霎翦江行¶
連山噴雪浪嵯峨片片乗流竹箭過憶昨傷春三月暮¶
江東門外栁枝多¶
　　題余氏女子繡浣紗洛神圖二首¶
溪水粼粼見浣紗苧蘿春色玉人家絲絲繡出吳宫怨¶
碧石清江是若耶¶
明珠翠羽魏宫妝洛水微波𣺌正長欲寫陳王舊時恨
<pb:KR4f0019_WYG_005-21b>
唾絨兼倣十三行¶
　　登𤓰洲大觀樓見月懷西樵¶
帆影落𤓰洲髙城四望秋迴颸聞玉笛凉月滿江樓清¶
切三山影流光萬里愁有懷謝希逸江左思悠悠<md:KR4f0019_SBCK_005-16a>¶　　真州城南作¶
真州城南天下稀人家終日在清暉長橋漁浦晩潮落¶
曲港叢祠水鶴飛新月初黄映江出逺山一碧送船歸¶
白沙洲上樓臺静好與提壺坐翠微
<pb:KR4f0019_WYG_005-22a>
　　昭陽舟中讀閨秀徐幼芬遺詩寄李季子二首¶
昭陽北望景依依江栁微黄燕雁飛空憶謝家才調美¶
青絲曽解小郎圍¶
自來學得謝公碁博士風流幼婦詞未免有情看不得¶
橋南荀令斷腸詩(幼芬七嵗/能與父奕)¶
　　陳洪綬水仙竹二首(為周櫟園/侍郎題)¶
清泠池畔梁園種奈此生綃素影何更寫東阿舊時恨<md:KR4f0019_SBCK_005-16b>¶芝田館外見凌波
<pb:KR4f0019_WYG_005-22b>
玲瓏疎影玉繽紛比似江梅迥不羣特向蒼梧分一本¶
淚㾗斑處伴湘君¶
　　樊圻畫¶
蘆荻無花秋水長澹雲微雨似瀟湘雁聲搖落孤舟逺¶
何處青山是岳陽¶
　　葉欣畫¶
偶來獨立碧谿頭石澗茅亭白日幽風雨欲來山欲暝¶
萬松隂裏颯寒流
<pb:KR4f0019_WYG_005-23a>
　　李念慈畫¶
君家涇水陽終南在當面紫閣與皇陂宛向圖中見<md:KR4f0019_SBCK_005-17a>¶　　楊枝紫雲曲二首¶
名園一樹緑楊枝眠起東風踠地垂憶向灞陵三月見¶
飛花如雪颭輕絲¶
黄金屈膝玉交盃坐燼銀荷葉上灰法曲只從天上得¶
人間那識紫雲迴¶
　　董公祠
<pb:KR4f0019_WYG_005-23b>
董公祠廟已荒凉憑弔西京意倍傷漫以園陵勞主父¶
祗將經術奉驕王時逢明主身空老志在春秋道正長¶
我自愛傳繁露學玉盃曽問廣川鄉¶
　　寄答汪苕文二首¶
光福鎮前白鶴飛崦東崦西雨霏微舊逰正及梅花發<md:KR4f0019_SBCK_005-17b>¶憶爾漁陽桑葉稀三載漫求方朔米此行真息漢隂機¶
烽烟滿地憂租税石室金庭少是非¶
夫君蟬蜕辭軒冕徑欲石公山下居秋晩洞庭收橘實
<pb:KR4f0019_WYG_005-24a>
月明震澤釣鱸魚直從甪里尋真隠莫問明庭有薦書¶
抗跡何妨五湖長由來名士半樵漁¶
　　送陳其年歸宜興¶
雪霰毘陵道烟霞陽羨天山從洞庭起水與貢湖連陳¶
子青雲客巖居傍善卷那能乗白鶴及爾御風烟¶
　　冬日登海陵徳香閣¶
檻外紅梅初吐蕚千枝萬朶壓簷低淮南斜日登髙閣¶
目極寒蕪雪漲溪<md:KR4f0019_SBCK_005-18a>¶
<pb:KR4f0019_WYG_005-24b>
　　頻嵗¶
頻嵗孫恩亂颿檣壓海頭傳烽連戍壘野哭聚沙洲司¶
馬能清野天吳漸穏流江淮非異土飄泊汝何憂¶
　　淮隂雪夜¶
昨嵗釣臺大風雪今來風雪又維舟枚臯里畔樹不辨¶
淮隂祠前冰亂流俛仰古今可太息側身天地多煩憂¶
苦聞渤海金笳動故國何因得散愁¶
　　蔣虎臣修撰述天台之逰賦贈
<pb:KR4f0019_WYG_005-25a>
太史三茅隠朱顔薄世榮言尋沃洲路遙向赤霞城語¶
識寒山妙詩同太白清石梁横地底今夜夢經行¶
　　送徐存永歸閩擕家之湖南<md:KR4f0019_SBCK_005-18b>¶舊家楓嶺外去住復何言海上田園失歸途雨雪繁家¶
移建溪水人聴楚山猿未弔長沙傅知君已斷魂¶
　　秦郵曲二首¶
盂湖蕭蕭風色秋神鴉競食嘯漁舟夜半湖心明月上¶
還疑神女弄珠逰
<pb:KR4f0019_WYG_005-25b>
今年孟冬河水乾萬夫畚鍤聚河干行河使者黄符下¶
敢道無衣風雪寒¶
　　寄竹林寺諸道人¶
瀟灑城南寺亭亭干竹林澗流殘雪積春氣逺江隂石¶
壁牕中直梅花臘後深戴公山下路扶病憶登臨¶
　　雜題蕭尺木畫册四首(為鄭御/史作)<md:KR4f0019_SBCK_005-19a>¶旛影依稀選佛塲白雲深處劇清凉迢迢澗水空花出¶
寂寂寒山貝葉香
<pb:KR4f0019_WYG_005-26a>
山城水郭蒼茫裏曲棧疎林逺近中太息歐湖老詩史¶
直將勁筆壓闗穜¶
笭箵沿溪踏亂流秋深蘆荻風颼颼若得五湖三畆宅¶
便須隨汝釣槎頭¶
平生酒態𥞇中散目送飛鴻坐竹林閒向梅花彈一曲¶
落花亂㸃碧流深¶
　　題棧道飛雪圖送曾道扶之漢中¶
西指褒斜路凄然送逺心干峯盤雪棧數騎出雲林蜀
<pb:KR4f0019_WYG_005-26b>
道連天起秦闗入望深今宵畫圖裏如聴暝猿吟<md:KR4f0019_SBCK_005-19b>¶　　二月五日淮隂作¶
二月五日春已半淮南風物劇駸駸麥苗亂茁垂楊岸¶
蝴蝶交飛花樹林白羽徴兵吳㑹逺黄巾掠地海堧深¶
何時戍罷狼烟浄擊壤長從田父吟¶
　　環溪觀玉蘭同朱秋厓陳冰壑¶
淮南二月好天氣八寳城中春鳥鳴溪閣客來尋舊約¶
辛夷花發值新晴迴風雪霰當盃落遲日雲霞拂檻生
<pb:KR4f0019_WYG_005-27a>
杏葉栁枝俱髣髴驚心袚褉逼清明¶
　　送苕文之京二首¶
淼淼江湖春水生淮南風景過清明故人恰向愁中至¶
感激真從難後平竹外寒烟𤓰步鎮花時細雨廣陵城<md:KR4f0019_SBCK_005-20a>¶謝公埭下通宵語酒冷香殘十載情¶
潦倒徒成未拂衣疎狂真與世相違南徐載鶴横江去¶
西磧看花壓㡌歸此去故人京雒少莫教逺道尺書稀¶
嶺南程五如相問為道維摩减帶圍(載鶴探梅皆余/與苕文近事)
<pb:KR4f0019_WYG_005-27b>
　　絶句¶
波遶雷塘一帶流至今水調怨揚州年來慣聴吳孃曲¶
暮雨瀟瀟水閣頭¶
　　寄陳伯璣金陵¶
東風作意吹楊栁緑到蕪城第幾橋欲折一枝寄相憶¶
隔江殘笛雨瀟瀟¶
　　贈蔣虎臣先生<md:KR4f0019_SBCK_005-20b>¶盧橘已垂實楊梅初滿林仙人一相訪樽酒話同心天
<pb:KR4f0019_WYG_005-28a>
台烟霧逺華陽邱壑深平生山水意兹夕寄瑤琴¶
　　紅橋二首¶
舟入紅橋路垂楊面面風銷魂一曲水終古傍隋宫¶
水榭迎新秋素舸自孤往漠漠栁綿飛時時落波上¶
　　真州絶句五首¶
揚州西去是真州河水清清江水流斜日估帆相次泊¶
笛聲遥起暮江樓¶
白沙江頭春日時江花江草望參差行人記得曽逰地
<pb:KR4f0019_WYG_005-28b>
長板橋南舊酒旗¶
曉上江樓最上層去帆婀娜意難勝白沙亭下潮千尺<md:KR4f0019_SBCK_005-21a>¶直送離心到秣陵¶
江干多是釣人居栁陌菱塘一帶疎好是日斜風定後¶
半江紅樹賣鱸魚¶
江鄉春事最堪憐寒食清明欲禁烟殘月曉風仙掌路¶
何人為弔栁屯田(栁耆卿墓在/城西仙人掌)¶
　　和李退菴侍郎讀水經注懷洞庭之作
<pb:KR4f0019_WYG_005-29a>
楚望經時入窅㝠岳陽樓上數峰青曽臨南極浮湘水¶
坐對西風憶洞庭斑竹想從春後長落梅猶向笛中聴¶
新詩吟罷愁多少腸斷當年帝子靈¶
　　江東¶
江東人物舊難儔遺老飄零半白頭斑管題詩吳祭酒<md:KR4f0019_SBCK_005-21b>¶(梅/村)紅顔顧曲袁荆州(蘀/菴)太常縑素雲烟落(烟/客)宗伯文章¶
江漢流(華/亭)徑欲相從破蕭瑟片颿髙挂五湖秋¶
　　吳公臺
<pb:KR4f0019_WYG_005-29b>
大業那堪問長城怨有餘回頭成一笑三十六封書¶
　　青暘道中二首¶
黛色横天際蒼蒼秦望山東巡殊不返流恨此山間¶
脩竹被晴川淪漣映空曲日夕雪初消人家在寒緑¶
　　江隂何明府邀登君山¶
楚相何年邑凄凉此獨經棘門成宿草浮逺祗空亭(上/有)
(亭名/¶浮逺)半壁收吳楚空江入杳冥卻思洞庭上一十二峯青¶
　　鄧玉書檢討招飲梅園<md:KR4f0019_SBCK_005-22a>¶
<pb:KR4f0019_WYG_005-30a>
暨陽城外路倚棹數寒鴉何處吹横笛江南雪後槎故¶
人碧山隠招我問梅花更上花間閣香山數㸃斜¶¶
　　髙橋曉望惠山寄修逺留仙心甫流綺¶
清盥披衣&KR0120;開簾見九峯烟深微辨樹潮落緩聞鐘秦¶
塢望中近髙流何處逢那能品泉水與爾趺長松¶
　　潤州曉渡用皇甫冉萬嵗樓韻¶
練湖分艇悵何依北渡迴看雲樹微白下西來潮正落¶
丹陽南去雁還飛笛殘逺步新愁集酒醒江闗旅夢稀
<pb:KR4f0019_WYG_005-30b>
鐵甕城邊重懷古當年萬馬蹴重圍<md:KR4f0019_SBCK_005-22b>¶　　題趙澄畫(為周櫟園/侍郎題)¶
烟栁南朝寺風花建業城年年春盡日玊笛喚愁生¶
　　鑾江舟中雪霽月出即事題鄒喆畫¶
拂曉春寒重揚帆急霰侵月明生水際積雪滿空林岸¶
火推篷近漁菴閉户深平生剡溪興兹夕是山隂¶
　　葛一龍枇杷¶
洞庭詩人葛震父畫成盧橘亦清蒼想他縹緲峯頭坐
<pb:KR4f0019_WYG_005-31a>
快寫西林五月黄<md:KR4f0019_SBCK_005-23a>¶　　亡名氏畫¶
蘆荻蕭蕭山氣隂横笛吹作蒼龍吟一聲入破鐵皆裂¶
舉世無人知我心¶
　　惲向千巖競秀圖¶
萬壑千巖雲霧生曹娥江外幾峯晴分明乞與樵風便¶
身向山隂道上行¶
　　馬士英畫
<pb:KR4f0019_WYG_005-31b>
秦淮徃事已如斯斷素流傳自阿誰比似南朝諸狎客¶
何如江令擘箋時¶
　　葉欣離宫秋曉¶
翠華寂寂罷宸遊苑樹聲凄碧水流一片敗荷千㸃葉<md:KR4f0019_SBCK_005-23b>¶靈波宫外不勝秋¶
　　送葉子吉編修入都¶
憔悴江潭客¶
先皇侍從臣宫車一朝出三别
<pb:KR4f0019_WYG_005-32a>
帝城春自灑蒼梧淚行¶吟楚澤濵重來清切地憶奉
屬車塵¶
　　送家兄禮吉歸濟南二首¶
龍山晴雪馬蹄長山翠湖雲罨畫香好到旗亭寒貰酒¶
雙鬟低按小秦王¶
錦秋湖邊稻花凉錦秋亭下鱸魚香垂虹秋色一千里¶
秋到呉淞思故鄉¶
　　戲倣元遺山論詩絶句三十二首<md:KR4f0019_SBCK_005-24a>¶
<pb:KR4f0019_WYG_005-32b>
巾角彈碁妙五官搔頭傅粉對邯鄲風流濁世佳公子¶
復有才名壓建安¶
五字清晨登隴首羌無故實使人思定知妙不闗文字¶
已是千秋幼婦詞¶
青蓮才筆九州横六代淫哇總廢聲白紵青山魂魄在¶
一生低首謝宣城¶
挂席名山都未逢潯陽喜見香罏峯高情合受維摩詰¶
浣筆為圖寫孟公
<pb:KR4f0019_WYG_005-33a>
杜家箋傳太紛拏虞趙諸賢盡守株苦為南華求向郭¶
前惟山谷後錢盧¶
漫郎生及開元日與世聱牙古性情誰嗣箧中冰雪句<md:KR4f0019_SBCK_005-24b>¶谷音一巻獨錚錚¶
風懷澄澹推韋栁佳處多從五字求解識無聲絃指妙¶
栁州那得並蘇州¶
中興髙步屬錢郎拈得維摩一瓣香不解雌黄髙仲武¶
長城何意貶文房
<pb:KR4f0019_WYG_005-33b>
草堂樂府擅驚竒杜老哀時託興㣲元白張王皆古意¶
不曽辛苦學妃豨¶
廣大居然太傅宜沙中金屑苦難披詩名流播雞林逺¶
獨媿文章替左司¶
獺祭曽驚博奥殫一篇錦瑟解人難千年毛鄭功臣在¶
猶有彌天釋道安<md:KR4f0019_SBCK_005-25a>¶涪翁掉臂自清新未許傳衣躡後塵郤笑兒孫媚初祖¶
强將配饗杜陵人
<pb:KR4f0019_WYG_005-34a>
詩人一字苦㝠搜論古應從象罔求不是臨川王介甫¶
誰知暝色赴春愁¶
苦學昌黎未賞音偶思螺蛤見公心平生自負廬山作¶
才盡禪房花木深¶
林際春申語太顛園林半樹景幽偏豫章孤詣誰能解¶
不是曉人休浪傳¶
鐵厓樂府氣淋漓淵頴歌行格儘奇耳食紛紛説開寳¶
幾人眼見宋元詩
<pb:KR4f0019_WYG_005-34b>
藐姑神人何大復致兼南雅更王風論交獨直江西獄<md:KR4f0019_SBCK_005-25b>¶不獨文塲角兩雄¶
三代而還盡好名文人從古善相輕君看少谷山人死¶
獨有平生王子衡¶
正徳何如天寳年寇侵三輔血成川鄭公變雅非闗杜¶
聽直應須辨古賢¶
十載鈐山冰雪情青詞自媚可憐生彦回不作中書死¶
更遣悤悤唱渭城
<pb:KR4f0019_WYG_005-35a>
接跡風人明月篇何郎妙悟本從天王揚盧駱當時體¶
莫逐刀圭誤後賢¶
翩翩安定四瓊枝司直司勲絶妙詞底事濟南高月旦¶
僅存水部數篇詩<md:KR4f0019_SBCK_005-26a>¶中州何李並登壇𢎞治文流競比肩詎識蘇門高吏部¶
嘯臺鸞鳯獨逌然¶
文章烟月語原卑一見空同逈自奇天馬行空脱羈靮¶
更憐譚藝是吾師
<pb:KR4f0019_WYG_005-35b>
濟南文獻百年稀白雪樓空宿草菲未及尚書有邉習¶
猶傳林雨忽沾衣¶
楓落呉江妙入神思君流水是天真何因㸃竄澄江練¶
笑殺談詩謝茂秦¶
來禽夫子本神清香茗才華未讓兄徐庾文章建安作¶
悔教書法掩詩名¶
海雪畸人死抱琴朱絃踈越有遺音九疑淚竹娥皇廟<md:KR4f0019_SBCK_005-26b>¶字字離騷屈宋心
<pb:KR4f0019_WYG_005-36a>
澹雲微雨小姑祠菊秀蘭衰八月時記得朝鮮使臣語¶
果然東國解聲詩¶
溪水碧于前渡日桃花紅是去年時江南腸斷何人會¶
只有崔郎七字詩(太倉崔華/字不脽)¶
曾聴巴渝里社詞三閭哀怨此中遺詩情合在空舲峡¶
冷雁哀猿和竹枝¶
九嵗詩名銅雀臺三年留滯楚江隈不如解唱黄麞者¶
新自王戎墓下來
<pb:KR4f0019_WYG_005-36b>
　　夢與唐祖命逰黄山¶
昨宵山中駕咫尺窮黄海夢裏軒轅臺迢迢復何在<md:KR4f0019_SBCK_005-27a>¶　　至日懷申鳬盟兼寄張覆輿¶
晩雪融長至春風到廣羊有書來逺道知汝卧清漳久¶
客諳呉語行歌憶楚狂如聞巖壑裏慢世得琴張¶
　　太液兄家舊藏倪元鎮畫自題云蕭蕭風雨麥秋¶
　　　寒把筆臨摹强自寛賴有俞君相慰籍松肪筍¶
　　　脯勸加餐此詩甚佳而雲林集不載今年偶得¶松
<pb:KR4f0019_WYG_005-37a>
　　　圓老人畫愛其風格不減雲林因用前韻題¶于左
　　　方¶
輕螺如髻秀堪餐新栁微黄晩漲寛應有扁舟天上坐¶
&KR1693;魚吹雪一江寒¶
　　方山道中<md:KR4f0019_SBCK_005-27b>¶前山白雲外繚繞一江横漁舍參差見風帆自在行烟¶
花憐故國湖海寄浮生洗盞船頭坐一聲沙鳥鳴¶
　　𤓰步晩望
<pb:KR4f0019_WYG_005-37b>
西日低銜𤓰步鎮亂鴉飛去石帆山支頤獨眺江南岸¶
龍虎銷沉悵等閒¶
　　¶¶望雞籠山雪寄杜于皇<md:KR4f0019_SBCK_005-28a>¶天半雞籠雪遥遥逸興徧春隂寒未散雲壑更相鮮不¶
辨谷中樹應添巖下泉因懷杜陵叟拾橡此中眠¶
　　秦郵雜詩六首¶
夾岸人家短竹籬鴨頭新緑雨如絲㡬年寒食秦郵路¶
拂面楊花被酒時
<pb:KR4f0019_WYG_005-38a>
國士無雙秦少㳺堂堂坡老醉黄州高臺㡬廢文章在¶
果是江河萬古流(予方修文/㳺臺成)¶
露觔祠前水拍村平湖水暖生蘭蓀靈風斜日畫旗捲¶
時有神鴉歸廟門¶
濤聲東走海陵倉蛾子紛紛割據場三百年來陵谷變¶
居人猶是説張王(張士誠元/末據此)<md:KR4f0019_SBCK_005-28b>¶三十六湖如玦環青蘋風起白銀灣紅橋四百姑蘇郡¶
徑合移來著此間
<pb:KR4f0019_WYG_005-38b>
小桃初紅栁垂隂甓社湖中花水深鴉頭十五竹枝曲¶
不聴歌聲何處尋¶
　　茅山進香曲四首(揚俗舟人嵗以三月/進香茅山戯為作此)¶
家住茱萸灣復灣年年三月上茅山白沙江邊吹笛去¶
赤山湖上賽神還¶
遥指三峯次第青五雲深處擁雲軿猿啼日暮神靈雨¶
知是茅君欲現形¶
雷平峯前雲氣開池中隠約起風雷何人戲取華陽劍
<pb:KR4f0019_WYG_005-39a>
直割乖龍左耳來<md:KR4f0019_SBCK_005-29a>¶江淮兒女愛孤篷水宿烟餐西復東但祝茅君賜安穏¶
年年不怕石尤風¶
　　冶春絶句十二首(同林茂之前輩杜于皇孫豹人/張祖望程穆倩孫無言許力臣)
　　　(師六修褉紅橋/酒間賦冶春詩)¶
今年東風太狡獪弄晴作雨遣春來江梅一夜落紅雪¶
便有夭桃無數開¶
野外桃花紅近人穠華簇簇照青春一株低亞隋皇墓
<pb:KR4f0019_WYG_005-39b>
且可當盃酒入脣¶
紅橋飛跨水當中一字闌干九曲紅日午畫船橋下過¶
衣香人影太悤悤¶
三月韶光畫不成尋春步屧可憐生青蕪不見隋宫殿¶
一種垂楊萬古情<md:KR4f0019_SBCK_005-29b>¶髯公三過平山下白髪門生感故知欲覔醉翁呼不起¶
碧虚樓閣草離離¶
東風花事到江城早有人家唤賣餳他日相思忘不得
<pb:KR4f0019_WYG_005-40a>
平山堂下五清明¶
坐上同矜作達名留犂風動酒鱗生江南無限青山好¶
便與諸君荷鍤行¶
海棠一樹淡胭脂開時不讓錦城姿花前痛飲情難盡¶
歸卧屏山看折枝¶
卭竹方袍老謫仙威儀猶復見前賢蓬萊三度揚塵後¶
坐閲春光九十年¶
當年鐡礟壓城開折㦸沉沙長野苔梅花嶺畔青青草<md:KR4f0019_SBCK_005-30a>¶
<pb:KR4f0019_WYG_005-40b>
閒送逰人騎馬回¶
彭澤豪華久黄土梁谿歌舞散寒烟(張御史達泉彭澤/人鄒副使愚谷梁)
(谿人林翁酒間述¶二家聲/伎豪侈之樂今俱衰歇矣)生前行樂猶如此何處看春
不可憐¶
故國風光在眼前鵲山寒食泰和年(元遺山濟/南詩句)䢴溝未
似¶明湖好名士軒頭碧漲天(時祖望談吾郡山水之勝/名士軒在明湖曽子固守)
(郡時/所作)¶
　精華録巻五<md:KR4f0019_SBCK_005-31a>¶<md:KR4f0019_SBCK_006-1a>¶
<pb:KR4f0019_WYG_006-1a>
欽定四庫全書
　精華録巻六
　　　　　　　　¶　　　刑部尚書王士禎撰
