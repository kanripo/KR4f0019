# -*- mode: mandoku-view; -*-
#+TITLE: 漁洋山人精華錄
#+DATE: 2015-09-11 17:17:49.131442
#+PROPERTY: ID KR4f0019
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0413-006漁洋山人精華錄-卷六.
<pb:KR4f0019_SBCK_006-1a>¶
漁洋山人精華録&KR0195;六　門人候官林佶編¶
　今體詩¶
　　送孫無言歸黄山四首¶
昨萝黄山碧溪月白雲三十六峯深朝來卻送滄洲逸¶
興發還為吴㑹吟¶
未&KR0014;采藥入青城且𠊓浮丘畢此生知君西渡松明水¶
已有羣仙抗手迎¶
硃砂湯口三千頃石筍凌空一萬株更問黄山竒絶處¶
天都瀑布勝&KR0716;廬¶
廣陵市上賈人子衮袞錢刀劇可憐恠爾山中𬗋芝客¶
閉門髙枕夢逰仙¶
<pb:KR4f0019_SBCK_006-1b>¶
　　送彭十羡門逰粤二首¶
大姑彎彎睂黛長小姑窈窕宫亭粧三日潯陽風信到¶
雙姑早晚嫁彭郎¶
萬里南荒弔尉佗芭蕉林裏越禽多好將延露新翻曲¶
乞與珠娘蹋臂歌¶
　　真州懐家兄西樵¶
依然山郭與江樓長夏蕭條只似秋十里香生芰荷水¶
亂蟬聲送木蘭舟試尋戰壘連京口無&KR0070;雲山指石頭¶
曾與坡公吟賞地對牀風雨戀真州¶
　　秦淮泛月宿青溪有&KR0009;二首¶
移船就明月鼓楫泝淮流明月雲中出流光水上浮三¶
<pb:KR4f0019_SBCK_006-2a>¶
更吹玉笛銀漢㵼凉秋長板橋頭栁誰家尚𠋣樓¶
一宿青溪栅還悲張麗華黒頭江令宅亦作叚侯家壘¶
號韓擒虎商歌玉樹花都將東郭筆寫恨&KR0009;天涯¶
　　故中山西園¶
上公邸第舊西園水石蕭然絶世喧無復秋蘭被長坂¶
祗餘修竹映朱門蕭曹事業終歸盡江孔文章莫更論¶
日暮風煙愁客思冶城南是謝公墩¶
　　臺城懐古二首¶
覆舟山畔古㙜城故壘參差觸目驚蔓草縈烟野蕭瑟¶
寒禽將子水縦横𬗋雲黄鵠符終驗白馬青絲䜟又成¶
千載華林宫館路清明時節野棠生¶
<pb:KR4f0019_SBCK_006-2b>¶
傳檄風生南雍州蕭郎三十冠諸侯蘭陵家&KR0038;偏多故¶
荆椘干戈且未休遺老空聞龍瀆語荒原都作雉媒秋¶
可憐代景行師日水到青塘咽不流¶
　　登雞鳴寺¶
雞籠山上雞鳴寺紺宇凌霞鳥路長古埭尚傳齊武帝¶
風流空憶竟陵王白門栁色殘秋雨元武湖波澹夕陽¶
下界銷沉陵谷異楓林十廟晚蒼蒼¶
　　雞鳴寺眺後湖二首¶
禁地傳清&KR0704;依依白下城恩波連太液別苑&KR0120;昆明(湖亦)¶
(號昆明)野水鳬鷗逺斜陽菡萏生不須揺落日陵谷已含¶
情¶
<pb:KR4f0019_SBCK_006-3a>¶
魚鳥華林路渟泓復此湖三秋人易怨八代感何殊蕭¶
寺寒聲急鍾陵返照孤塘蒲今已晚憔悴庾肩吾¶
　　題秦淮水榭¶
氷簟胡牀水上頭&KR0120;看纎月映淮流三更入破誰家笛¶
子夜聞歌何處樓澹澹星河耿斜照姢姢風露作新秋¶
謝郎今夕思千里獨對金波詠四愁¶
　　題靈谷廢寺¶
為愛蔣山山色好筍輿終日不逢人杖藜入寺花扶&KR0282;¶
巖谷迎秋雨墊巾王舎城中荒草徧樂逰原上野麋春¶
誌公衣履今還在苑外悲風卧石麟¶
　　尋半山堂遺址¶
<pb:KR4f0019_SBCK_006-3b>¶
舒王歸卧後卜築蔣山邉&KR0016;驢衣掃塔来徃㝎林前空¶
山無舊業欹澗但懐烟太息元豐事江城聞杜鵑¶
　　蕭思話彈琴石¶
宋代蕭常侍彈琴于此山清徽汎松石&KR0483;響碧雲間我¶
欲尋遺跡風流不可攀惟餘逺江水朝夕送潺湲¶
　　瓦官寺¶
江色斜陽下來過古瓦官勇如驃&KR0016;少(阮思曠戲何驃&KR0016;卿/勇邁終古乃圗作佛)¶
癡似虎頭難梵響流空𡨜松聲覆殿寒逍遥&KR0014;解否試¶
問道林看¶
　　荅朱錫鬯過廣陵見懐之作時謁曹侍郎于雲中¶
桃葉渡頭秋雨繁喜君書札到黄昏銀濤白馬來胥口¶
<pb:KR4f0019_SBCK_006-4a>¶
破㡌疲驢出雁門江左清華惟汝在文章流別㡬人存¶
曹公横槊懸相待共醉飛狐雪夜樽¶
　　夜登觀音巖弘濟寺贈終南融道人¶
登臨建業暮鐘時椘客慿髙一&KR0009;思淼淼寒潮孤鳥去¶
𡨕冥微雨數帆遲逺江人語驚山鬼方丈燈明叩導師¶
借問龎睂老尊宿空山雨雪是前期¶
　　懐陳伯璣二首¶
當代陳無已棲棲竟白頭三洲歸作客五字逺工愁湓¶
浦風潮滿&KR0716;山木葉秋經年㫁消息何事只淹㽞¶
公子秦川貴飄零感盛時田園非阮曲別業&KR0009;鳩兹擲¶
拂名僧對吟詩小婦知秦淮舊風月衰栁㡬行垂¶
<pb:KR4f0019_SBCK_006-4b>¶
　　將徃金陵冐辟疆㩦歌兒見過同方坦菴先生杜¶
　　　于皇方邵村崔不雕小集¶
天涯倦客此宵同銀燭湘簾五夜風殘月空堂絃拉襍¶
早潮江岸唱玲瓏鶯花上日連秋社絲竹中年感謝公¶
明發白沙洲上棹橘林楓葉雨&KR0293;&KR0293;¶
　　夜泊江口聞笛&KR0009;家兄西樵四首¶
雲水正寥落笛聲何處生颯然秋思滿不&KR0116;有離情凉¶
月閣邉水西風江上城何須武溪曲辛苦怨南征¶
&KR0045;子江頭月流光千里餘羙人臨水別隔嵗㡬行書霜¶
落吹𦍑笛烟深聞夜漁調髙風籟𡨜流怨滿空虗¶
半夜蒼龍吟&KR0014;傷椘客心離人歌水調清怨激楓林估¶
<pb:KR4f0019_SBCK_006-5a>¶
舶不&KR0014;發江波此夕深夜寒沙雁&KR0120;縹緲竟難尋¶
李謩天寳伎裂竹老龍驚此夜瓜洲渡風髙白浪生精¶
靈泣相語雲月皓將盈入破那能寐依依隴水清¶
　　題弘濟寺方融道人壁¶
曾挈軍持伴領軍五年重訪&KR0951;麋羣天花尚&KR0652;空江雨¶
龍氣仍蒸下界雲缾拂不辭衝虎過旃檀常是逆風聞¶
聽鐘又逐驚蓬去山木蒼蒼落日曛¶
　　渡江中流作¶
撃汰金陵㟁溶溶曉氣分潮𢌞落沙嶼帆逺入江雲霽¶
景中流見秋風天外聞時清餘戰壘重弔水犀軍¶
　　皇厰河道中二首¶
<pb:KR4f0019_SBCK_006-5b>¶
繋䌫臨江滸沿&KR0737;復㡬重沙鷗荷港雨水㹀栁塘風潮¶
汐時皆應烟波態不窮欲&KR0025;詹尹卜來作祝雞翁¶
雲影稻畦浮清泉更曲流江郷宜晚照水草入凉秋沙¶
鳥飛還歇菱絲&KR0652;復留漸臨瓜𡵯岸花外㡬漁舟¶
　　憶明湖¶
一曲明湖照眼明越羅吴縠剪裁䡖烟巒濃澹山千疉¶
荷芰扶疎水半城歷下亭中坐懐古水西橋畔卧吹笙¶
鵲山寒食年年&KR0018;那得樵風引棹行¶
　　題孫豹人小像¶
絶磵長松不世情科頭箕踞一先生胷中磊塊無人語¶
落落琴聲大蟹行¶
<pb:KR4f0019_SBCK_006-6a>¶
　　錦秋湖竹枝三首¶
鵞鴨城邉望不稀汀洲水長荻芽肥慕容事逺傷春目¶
斜日金鵝接翅飛¶
錦湖水色勝湘湖雉尾&KR1052;羹玉不如持謝江南陸内史¶
酪漿還得似渠無¶
不論烟櫂與霜&KR0963;帆力真禁八面風北豸南鱸誰辨得¶
慿君博物注魚蟲¶
　　白沙江上雪卻&KR0009;家兄&KR0045;州¶
停舟&KR0045;子縣支枕夜寒侵人語烟初暝雞鳴雪漸深江¶
天多曠望漁浦極楓林不見梅花閣烟波愁暮心¶
　　真州北郭即目¶
<pb:KR4f0019_SBCK_006-6b>¶
同雲壓江城曉出真州郭郭外斑竹林風吹殘雪落¶
　　魏文帝賦詩臺(在儀真北三里)¶
城子山邉欲雪時賦詩臺畔&KR0120;愁思五官只自臨江歎¶
笑殺孫郎帳下兒¶
　　盱眙懐常尉建¶
昔賢矜拄笏偶&KR0009;一微官小邑如山隖髙名薄建安夕¶
鐘千澗靜春雪九峯寒一勺玻瓈水懐人向夜䦨¶
　奉酬西樵先生閣夜聞鶴之作¶
椘江烟鶴鳴風雪蕭蕭夜十載別離心相對寒燈下¶
　　人日登真州天寧寺浮圗懐李退菴侍郎¶
蹋閣攀林到上方振衣千仞俯蒼蒼江臯騁望傷春目¶
<pb:KR4f0019_SBCK_006-7a>¶
人日登臨憶侍郎枚叔才情傳七發椘臣清怨極三湘¶
(李有憶洞/庭詩㝡工)何時問疾來方丈乞取天花作道&KR0163;¶
　　讀費宻詩¶
成都跛道士萬里下峨岷虎口身曾㧞𧖟叢句有神大¶
江流漢水孤艇接殘春(二句/密詩)十字須千古何為失此人¶
　　送家兄西樵逰黄鶴山¶
抱琴向黄鶴言訪戴公家山路霽春雨逺江明落霞風¶
吹石楠樹露泫櫻桃花明日西津渡從君問釣查¶
　　金陵道上¶
乍疎乍密秧針雨時去時來舶趠風五月行人秣陵去¶
一江風雨晝&KR0293;&KR0293;¶
<pb:KR4f0019_SBCK_006-7b>¶
　　一鐙樓與方爾止夜坐懐施愚山臨江¶
牛頭髙處宿初夏似&KR0765;秋蕭颯青林外西風月滿樓故¶
人皖山隠髙詠&KR0071;前修共憶蕭江客清猿&KR0120;夜愁¶
　　雨夜宿德雲菴¶
精舎千峰上禪𨵿掩白雲下方羣動息風雨夜深聞瀑¶
布遥争落松聲溼不分卻愁&KR0282;齒滑絶頂閉氤氲¶
　　徳雲菴曉&KR0120;¶
𪧐鳥驚寒解報更夜聞林雨逹天明迢迢絶澗千重瀑¶
寂𡨜中峰一磬聲¶
　　雨中將徃華山同爾止坐𬗋峰閣¶
寂歷山中雨僧房晝掩門還來𬗋峰閣解帶共清言危¶
<pb:KR4f0019_SBCK_006-8a>¶
溜千巖落中峯一澗喧誰知江令宅今是給孤園¶
　　花山道中即事¶
萬山堆裏看雲松曲崦幽溪復㡬重爲愛泉聲過林去¶
不知烟寺逺聞鐘¶
　　尋舊院遺址同方爾止¶
香艶消沉盡空尋舊板橋人稀春𡨜𡨜事去雨瀟瀟黄¶
蝶飄寒圃青溪咽暮潮鷲峰寺前栁揺落亦魂銷¶
　　淳化闗道中望茅山¶
解組初辭郡離羣欲上浮懐仙來句曲采藥到茅州東¶
望朱陽館常思許逺逰何當餌南燭頽景駐千秋¶
　　雨宿山家二首¶
<pb:KR4f0019_SBCK_006-8b>¶
鬱岡山下雨瀟瀟山店寒更㫁麗譙遥憶青溪楊栁岸¶
一篙新緑漲江潮¶
方諸玉具碧雲間也擬逰仙駕鶴還一夜潺湲秣陵雨¶
白羊門外失茅山¶
　　金陵輓陳士業先生兼&KR0009;伯璣三首¶
昨朝&KR0045;子縣逺&KR0009;豫章書五字詩殊妙三都序不如(士業/序子)¶
(論詩絶句/便為絶筆)人來青溪曲葉下白門初再有西江信真成腹¶
痛餘¶
板蕩崇禎末先生宰晉州中山翻得&KR0618;孟博竟同收歸¶
𨼆康王谷讀書章貢樓(君𫠦居曰章/貢讀書樓)悲㦲𦒿舊盡流水咽¶
三洲¶
<pb:KR4f0019_SBCK_006-9a>¶
　　蔬枰圖詩為宋射陵作¶
相逢射陵叟獨見古人心解作一生事蕭然三徑深忘¶
機成老圃抱甕偃空林銅輦他年夢依依直到今¶
　　花朝道中有感&KR0009;陳其年三首¶
漁陽三月無芳草客思離情不奈何此日淮南好天氣¶
青驄尾蘸鴨頭波¶
三月嬉春射雉城鉢池新水縠紋生𬗋雲低唱靈雛拍¶
愛忍春寒坐到明¶
風俗淮南古禁烟紅橋解禊雨晴天酒徒散盡楊枝別¶
説着花朝一惘然¶
　　鄒衣白畫¶
<pb:KR4f0019_SBCK_006-9b>¶
雲嵐半幅落人間衣白山人去不還卻憶題詩東澗老¶
夕陽粉夲出闗山(末七字虞山翁題白衣畫句)¶
　　胡元潤畫¶
白波青嶂非人境憶住江南過五年今日長征老鞍馬¶
菰蒲春雨夢江天¶
　　八冊小景¶
八冊西風曉鏡鋪家家&KR0224;得四腮鱸水郷風味江南思¶
何日扁舟鶯脰湖¶
　　樊圻畫¶
曾經草鞵夾望見清凉山秋雨暗江浦&KR0070;帆烟際還披¶
圖思建業欲徃路間闗因送江南客題詩慰別顔¶
<pb:KR4f0019_SBCK_006-10a>¶
　　趙澄畫¶
江南春意到寒梅曲崦𢌞汀㡬樹開銅井銅坑風雪裏¶
曾欹烏帽跨驢來¶
　　石谿畫¶
慈竹林中一徑微曾尋石窟叩禪扉雲山舊衲渾忘卻¶
欲借僧雛壞色衣¶
　　趙北口見秋栁感成二首¶
(順治乙未予上公車與家兄吏部傳肜臣御史賦栁枝詞扵此怱怱十餘/年矣隄栁婆娑/無復&KR0494;時不勝攀枝折條之感因賦是詩)¶
十二年前乍到時板橋一曲栁千絲而今滿目金城感¶
不見柔條踠地垂¶
六載隋堤送客驂樹猶如此我何堪銷魂橋上重相見¶
<pb:KR4f0019_SBCK_006-10b>¶
一樹依依似漢南(子舊賦栁枝有句云銷䰟橋上銷䰟樹不到飛花魂亦銷)¶
　　周量近躭奕以詩調之并示湘北¶
畫省垂鞭薄暮𢌞文楸方罫鎮常開知公欲厭承明直¶
徑賭宣城太守來¶
　　送𨼆巖道人之五臺繹堂周量苕文湘北同作二¶
　　　首¶
道人江左秀十載住菰蘆獨向清凉去随身智杖扶峰¶
峯餘積雪了了見文殊亦欲㳺方外&KR0025;師問苾蒭¶
曼殊行道處猶現海螺城摩詰無文字豐干識姓名綻¶
衣寒事早咒鉢毒龍驚殺活&KR0025;渠㑹依然草一莖¶
　　荅梅淵公贈畫兼&KR0009;唐祖命二首¶
<pb:KR4f0019_SBCK_006-11a>¶
鳥哢屏風明鏡開青溪水色碧瀠&KR0737;琴髙三月登春綱¶
一日谿頭醉一囘¶
年來八詠憶休文耕隖先生袂又分好是謝家團扇上¶
相思為畫敬亭雲¶
　　送吴天章歸中條二首¶
二月春蕪緑紛紛蝴蝶飛花朝逢暮雨寒食減征衣道¶
路誰知已登臨不當歸中條多水竹此去掩荆扉¶
愛汝王官谷他年擬借居三峯當户牖五姓&KR0085;樵漁田¶
&KR0213;堪懐古茅茨宜讀書獨憐好身手歸去注蟲魚(中條山)¶
(下有五姓湖)¶
　　題胡玉昆宋梅圖為程翼蒼¶
<pb:KR4f0019_SBCK_006-11b>¶
風雨厓山事杳然故宫疎影自年年何人&KR0009;恨丹青裏¶
留伴冬青&KR0152;杜鵑¶
　　送耿承哲赴髙州推官二首¶
見說髙凉郡遥遥八桂鄰駱田潮上下蠻弩瘴冬春蚌¶
暈連珠浦氷綃獻海人酌泉君有意知不厭清貧¶
何代名藩地軍城徧草萊轅門飛鳥落行殿野棠開感¶
激碙州蹕悲凉冼氏才撫時思將略巾幗亦雄㦲¶
　　瓶中荷花開偶成二首¶
載酒紅橋日扁舟蓮葉東蕭蕭沙鳥白漠漠渚花紅明¶
鏡生瀟照清流澹惠風別來一千日相見膽瓶中¶
魯連陂上路十里白蓮花遥夜孤舟泊無人山月斜㫁¶
<pb:KR4f0019_SBCK_006-12a>¶
橋三&KR0412;水籬落㡬漁家江市垂楊岸何人繫釣查¶
　　宗梅岑畫紅橋小景見&KR0009;賦懐二首¶
辛夷花照明寒食一醉紅橋便六年好景匆匆逐流水¶
江城幾度沈郎錢¶
紅橋秋栁㝡多情露葉烟條逺恨生好在東原舊居士¶
雨窓著意畫蕪城¶
　　荷蘭刀劍(大小凡八枚)¶
憶戰金門島王師大合圍寒芒生海外真見著狃飛¶
　　荷蘭四馬(二青二赤鳯膺鶴脛日可千里)¶
龍種來西極蘭筋怒不羣鼓車應待汝不用籋浮雲¶
　　西洋四白小牛(白質斑文長二尺髙一尺七寸項有肉峯)¶
<pb:KR4f0019_SBCK_006-12b>¶
豈是流沙種還疑果下駒&KR0009;言熊虎質不敢恃牙鬚¶
　　過草橋橋西二水清濁劃然至橋東乃合流土人¶
　　　云清者自西山來濁者渾河也¶
垂楊匝地板橋横沙路青驢得得行偶坐濠梁忘日暮¶
可憐泉水在山清¶
　朱錫鬯自代州至京奉柬¶
短後曲將代馬&KR0016;談兵絶塞偃牙旗錦嚢舊事悲唐壘¶
碧玉春流寫晉祠燕市雪深衣褐敝吴江楓落酒船遲¶
鴛湖若買三間屋得便&KR0025;君下釣絲(朱有晉祠記㝡工)¶
　　為髙念東侍郎題文衡山畫二首¶
驢影凌兢冬氣昏危亭孤棧簇烟村披圖正有溪山夢¶
<pb:KR4f0019_SBCK_006-13a>¶
風竹蕭蕭雪擁門¶
凍合千山鳥不飛梅花香裏蹋清暉先生只向江南老¶
不見天山雪打圍¶
　　送宋牧仲別駕歸黄州¶
詞賦梁園憶勝逰一麾雲夢澤南州三分誰似周郎少¶
九辨深知宋玉愁烏鵲南飛河漢轉大江東去古今流¶
山川如此容髙嘯羡汝黄&KR0378;坂下舟¶
　　林逋梅鶴(為蒲州杜公題趙承㫖襍畫)¶
郭索鉤輈句尚傳妻梅子鶴致蕭然不知他日朝元殿¶
誰上汾隂饗祀篇¶
　　漁父¶
<pb:KR4f0019_SBCK_006-13b>¶
風送三江雉尾蓴青鱸𬗋鱖正時新故家零落遺民老¶
恐是當年汐社人¶
　　磨鏡¶
磨鏡一錢無不可市中逰戲亦悠㦲黄塵碧海須臾事¶
&KR0018;局先生自徃來¶
　　馬¶
十二天閑立仗齊何來龍種大宛西即教得遇雄才主¶
不少黄金鑄褭蹏¶
　　打毬¶
如&KR0076;馳道接長楸紅鬛嘶風滚畫毬日暮蹋花歸去晚¶
徳陽宫北苑東頭¶
<pb:KR4f0019_SBCK_006-14a>¶
　　三月晦日公㦷招同曰緝玉虬苕文周量玉隨湘¶
　　　北子端集河樓得絶句五首¶
下直經旬𩬊不梳河樓髙㑹剪春蔬已喜緑蒲藏睡鴨¶
更燒紅燭射逰魚¶
御河楊栁盡飛花露葉烟條拂狹斜十五年前曾繫馬¶
&KR0070;株初種不勝鴉(順治乙未曾與諸君宴集此樓)¶
櫻桃初熟紅藥開相逢且覆掌中盃新詩樂府誰多少¶
鬬取旗亭畫壁來¶
濟南山水天下無剩水殘山還自殊仕宦㡬人為令僕¶
十年冷落鵲山湖¶
腸㫁江南盛小叢三年禪榻過春風不縁今夕相料理¶
<pb:KR4f0019_SBCK_006-14b>¶
枉&KR0018;花枝映&KR1584;紅¶
　　送戴務旃逰華山¶
捫蝨雄談事等閒餘情盤薄冩孱顔洛陽貨畚無人識¶
五月&KR0016;驢入華山¶
　　題文與也爲梁曰緝畫江村讀書圖二首¶
門外漁航箇箇䡖春流滑笏縠紋平江花江鳥不相識¶
冩向丹青俱眼明¶
停雲家世紅欄里相&KR0038;風流異代傳昨見明牕寫江練¶
諸孫才調又翩翩¶
　　爲苕文題焚香掃地圖¶
朱門鼎鼎厭粱肉忍饑誦經無此人娜如山中好泉石¶
<pb:KR4f0019_SBCK_006-15a>¶
他年真作孟家鄰¶
　　竹枝三首送陸氷修¶
白翎雀飛山雪寒譜入琵琶馬上彈沙鷗鸂鶒春江上¶
蘆葉青青水滿灘¶
北人不識竹枝歌沙磧春深牧駱駝南人苦憶江南好¶
明鏡夾城春始波¶
才過&KR0171;州是秀州垂虹亭下水爭流吳山的的如迎客¶
吴女摻摻解蕩舟¶
　　大司馬龔公招同劉公㦷吴玉随梁曰緝汪苕文¶
　　　程周量李湘北陳子端陳其年集城南餞送董¶
　　　玉虬御史赴隴右分用杜公秦州詩韻得間字¶
<pb:KR4f0019_SBCK_006-15b>¶
　　　天字¶
送逺逢秋社西風岐路間單車三輔客郷萝五湖山折¶
檻心元苦乘槎使未還隴頭嗚咽水想像鬢毛斑¶
隴阪髙無極西行欲上天秦州秋望濶寥落㡬烽傳戌¶
鼓連天水長城到酒泉營平方略熟吹角罷防邉¶
　　為王山史賦獨鶴亭¶
園林華山下水石逺人間獨鶴來江海蕭然相對閑博¶
臺殘雪散仙掌片雲還&KR0016;向三峯頂遥遥不可攀¶
　　再為曰緝題江村圖¶
西臺御史馬𡵯工下直垂簾送飛鴻髙堂雪霽展圖畫¶
興在春江烟靄中¶
<pb:KR4f0019_SBCK_006-16a>¶
　　送陳其年歸宜興二首¶
與君五載&KR0045;州夢細馬吟春皂莢橋嵗晚幽州復相送¶
九門風雪壓盤鵰¶
送客魂銷楓樹林買田陽羡舊同心花枝照眼蝦籠嘴¶
未得&KR0025;君弄渚禽¶
　　嶽下作¶
嶽路清和候氤氲望不稀林園收𪧐雨石瀬濺人衣班¶
馬紅亭渡溪禽白練飛買山随䖏好終日戀清暉(泰山有)¶
(紅亭左傳大蒐于紅即此白練紅練鳥名)¶
　　徂徠懐古二首¶
徂徠林壑美復愛竹溪清應有雲霞侣幽居逺丗情釣¶
<pb:KR4f0019_SBCK_006-16b>¶
竿想巢父酒態憶長&KR0996;寂莫空山道寥寥千載名¶
當年石守道卜築亦于斯時際昇平日人傳慶曆詩子¶
孫留伏臘(山中上王村/今尚多石氏)水石映茅茨直道今誰&KR0071;凄然汶水¶
&KR0928;¶
　　徂徠山下田家¶
行行空翠裏明晦更多姿碧樹通村路青山向嶽祠林¶
深雞犬靜雨&KR0085;隴苗滋他日龜隂稼躬耕亦不遲¶
　　羊流作¶
山𫝑圍荒壘猶傳太𫝊城風流一銷歇華表只縦横落¶
日髙平道殘碑峴首情當年堕淚處髣髴見平生¶
　　題尤展成新樂府三首¶
<pb:KR4f0019_SBCK_006-17a>¶
南苑西風御水流殿前無復按梁州飄零法曲人間遍¶
誰付當年菊部頭(展成樂府順治中曾進御覽)¶
猿臂丁年出塞行灞陵醉尉莫相䡖旗亭被酒何人識¶
射虎將軍右北平¶
千金七首土花斑兒女恩讎事等閑他日與君論劍術¶
要離塜畔買青山(題黑白衛傳竒)¶
　　冬日讀唐宋金元諸家詩偶有𫠦感各題一絶于¶
　　　卷後凡七首¶
元和碑版照千春孔鼎湯盤跡未湮今古才人困箕口¶
祗應牛斗不能神(退之)¶
星宿羅胷氣吐虹屈蟠兵䇿畫山東黨牛怨李君何與¶
<pb:KR4f0019_SBCK_006-17b>¶
青史千秋有至公(牧之)¶
慶曆文章宰相才晚為孟博亦堪哀淋漓大筆千年在¶
字字華嚴法界來(子瞻)¶
一代髙名孰主賓中天坡谷兩嶙峋瓣香只下涪翁拜¶
宗派江西第㡬人(魯直)¶
射虎山南雪打圍狂來醉墨染弓衣函𨵿渭水何曾到¶
頭白東吴萬里歸(務觀)¶
載酒西園&KR0503;昔逰畫欄桂樹古今愁蘭成剩有江南賦¶
落日青山望蔡州(&KR0073;之)¶
漢庭老吏果無慙掲後楊前總未堪愛咏君詩當招𨼆¶
青山一髪是江南(伯生)¶
<pb:KR4f0019_SBCK_006-18a>¶
　　愚山至都門同荔裳顧菴繹堂湟溱小集家兄西¶
　　　樵郖舍同用初字¶
爾駕琴髙赤鯉魚偶來京洛慰離居樽前兄弟狂猶昔¶
袖裏詩篇錦不如斜日竹梧新霽後明燈池舘夜凉初¶
㡬年南北相思&KR0704;今夕論文一&KR0120;予¶
　　和汪樊桐工部¶
孝陵于役詩二首¶
十載遺弓劍銀池即鼎湖地形圍御𪧐雲氣滿蒼梧原¶
廟青山合松楸白日孤當年侍臣在沾灑向春蕪¶
地是周原舊人知漢道昌千秋傳畢郢萬户衛咸陽流¶
水環宫寢春花上繚牆下陵一𢌞首王氣鬱蒼蒼¶
<pb:KR4f0019_SBCK_006-18b>¶
　　題張魏公墨蹟後¶
淮西白骨接苻離三十年中㡬喪師太息長城君自壞¶
軍中空卓曲端旗¶
　　王筠侣畵草蟲為大司㓂梁公題二首¶
髥翁任誕如忠恕脫屣朱門傲五侯肯為尚書冩幽興¶
碧花紅穂草堂秋¶
一幅丹青顧野王草根纎意曲籬㫄風懐磊落如公少¶
便注蟲魚也未妨¶
　　送秦留仙太史歸梁溪¶
我鼓湘靈瑟君彈昭氏琴房櫳激流徴太息感知音古¶
塞鴻聲逺離堂燭淚深臨觴忽不御為爾一沉吟¶
<pb:KR4f0019_SBCK_006-19a>¶
　　送愚山逰嵩少¶
祖道青門秋氣深川原風葉亂寒砧嵩雲洛日遥相憶¶
魏闕江湖共此心八節灘髙晴亦雨三花樹古晝長隂¶
陵陽歸去名僧社卻聽微鐘憶少林¶
　　聞林茂之先生已葬鍾山¶
萬古鍾山下今成有道阡龍蟠髙士宅貍首故人憐老¶
尚歌朱鳥魂應拜杜鵑何時磨鏡具一問秣陵船¶
　　送張簣山學士歸廬陵¶
𢌞首&KR1152;稜別𬗋宸孤舟遥下富川濱誰令江外漁樵侶¶
爭識　先皇侍&KR0025;臣上殿似聞辛慶忌行吟休擬椘靈¶
均千秋公議存青史應爲　朝廷惜此人¶
<pb:KR4f0019_SBCK_006-19b>¶
　　送董樵㱕成山兼&KR0009;宋澄嵐先生林寺孝廉¶
漢家祠日主遺跡成山中吾子千秋意棲遲滄海東凉¶
天朝放鶴雪隖夜聞鐘問訊河汾叟東歸道未窮¶
　　送孫古喤赴南靖¶
萬里無諸&KR0038;孤帆直向東盤餐登馬甲井邑枕鮫宫禁¶
舶人烟少懸針職貢同孫郎還嫵𡡾真有𬗋髥風¶
　　盧師山¶
盧師昔日經行地惆悵蒼崖古木風㝡憶深秋飛瀑下¶
四山寒葉亂流中¶
　　皇姑寺¶
皇姑寺前人日晴畏吾村畔草痕生山桃堤栁自春色¶
<pb:KR4f0019_SBCK_006-20a>¶
粥鼓鐘魚非世情鐡劵南宫憐將相黄沙北狩誤公卿¶
獨慙扣馬輸巾幗天市星文㡬夜明¶
　　退谷見朱錫鬯李武曾潘次耕蔡竹濤題名時朱¶
　　　在廣𨹧李在黔南潘蔡在太原¶
故人消息比何如萬里江湖嵗又除山寺到來先一笑¶
春風石壁見君書¶
　　曉起至五華寺尋水盡頭作¶
退翁亭子蒼崖前五華古寺當其顛殘僧夜雪煨芋火¶
童子開門尋澗泉石壁空青散雲錦金沙照曜浮清漣¶
他時把酒蘿隂下風堕巖花烏㡌偏¶
　　裂帛湖雜詠六首¶
<pb:KR4f0019_SBCK_006-20b>¶
裂帛湖光碧玉環人家終日映潺湲分明一幅蔡侯&KR0083;¶
冩出湖南千萬山¶
淋池十里芰荷風太液西來一派通應有恩波下黄鵠¶
年年流入建章宮¶
水軒面面似船窻沙燕鵁鶄盡作雙忽憶夢𢌞聞柁鼓¶
一枝柔艣破烟江¶
宣宗玉殿空山裏簫鼓樓船事已非何似茂陵汾水上¶
秋風南䧹淚沾衣¶
石甕山頭歸片雲望湖亭上𠋣斜曛&KR0083;錢社酒棠梨道¶
不到湖邉耶律墳¶
萬樹垂楊掃緑苔桃花深映槿籬開逰人盡説西隄好¶
<pb:KR4f0019_SBCK_006-21a>¶
須及清明上已來¶
　　贈謝方山舍人二首¶
歷落嶔嵜可笑人朝衫猶自染京塵深憐謝客吟詩好¶
莫訝王郎斫地頻三月鶯花連下杜廿年車庫感平津¶
青絲挈酒髙梁水取次東風解褉辰¶
舎人簾閣晝凝香下直清齋似太常昨日同尋烟際寺¶
題詩多在賛公房晴溪氷雪寒逾好風磴莓苔滑不妨¶
&KR0016;馬城南春又暮㡬廻西笑憶滄浪¶
　　題新樂縣驛壁&KR0009;宋荔裳¶
當年霧夕詠芙蕖促席傳觴樂未疎名忝應劉七才子¶
座傾沈范兩尚書(龔芝𪋤梁蒼/巖二宗伯)飛星過漢無留影萍葉随¶
<pb:KR4f0019_SBCK_006-21b>¶
潮少㝎居猶有前期不相&KR0018;秋來同釣錦江魚¶
　　雨中度故𨵿¶
危棧飛流萬仞山戍樓遥指暮雲間西風忽送瀟瀟雨¶
滿路槐花出故𨵿¶
　　冷泉𨵿道中¶
南徑雀鼠谷﨑嶇殊未休路随千嶂轉峽束一川流灘¶
急長疑雨蟬嘶畏及秋雲峰將落日立馬迥含愁¶
　　國士橋¶
國士橋邉水千年恨未窮如聞柱厲叔死報莒敖公¶
　　猗氏徃蒲州道中有感¶
令&KR0546;城畔雨霏霏遥指中條積翠稀西接新秦三輔迥¶
<pb:KR4f0019_SBCK_006-22a>¶
東鄰故絳兩川圍空聞魏國山河美久識唐家節度非¶
愁絶無心更懐古清秋風景亦沾衣¶
　　望中條山¶
今朝美風日望見中條山青嶂有時隠白雲随意還泉¶
飛幽谷裏鳥囀竹林間欲訪韓終去菖蒲駐好顔¶
　　河中感懐&KR0009;諸兄¶
何䖏依依動客愁蒲津雲物迥髙秋河聲近挾中條雨¶
𨵿𫝑遥分太華旒人代茫茫雙去鳥夕陽𣺌𣺌獨㱕舟¶
京華故國俱千里心折西風鸛雀樓¶
　　中條山下作¶
中條初日上嵐彩變朝昬芳樹重重隖流泉曲曲村河¶
<pb:KR4f0019_SBCK_006-22b>¶
流趨厎柱山𫝑鎖𨵿門借問王官谷貽溪跡尚存¶
　　望見華山¶
蒲坂南來問釣船風陵塠上隔風烟黄河一曲流千里¶
太華居然落眼前¶
　　潼𨵿¶
潼津直上𫝑嵯峨天險初&KR0025;百二過兩戒中分蟠太華¶
孤城北折走黄河復隍㡬見熊羆守棄甲空傳犀兕多¶
漢闕唐陵盡禾黍雁門司馬恨如何¶
　　華隂道中¶
平田漠漠稻花香百道清泉間緑楊二十八潭天上落¶
無人知是帝臺漿¶
<pb:KR4f0019_SBCK_006-23a>¶
　　華州道中¶
地古弘農郡雲峰去不窮泉飛名岳雨稻熟野塘風&KR0519;¶
輓通河渭雄𨵿界華嵩唐家傳七世何事失山東¶
　　華州齊雲樓(唐昭宗望京䖏)¶
齊雲樓上望京師渭水東流無盡時父老尚傳行幸日¶
教坊曾譜㫁腸詞城空只見雙飛燕刼敗猶爭一局棊¶
莫問寒烟十六宅土花凝碧至今悲¶
　　遇仙橋即事¶
浮雲收渭北初日照終南馳道連秋水官橋度曉驂人¶
烟生浦樹鳥語入晴嵐欲訪漁川𨼆蘆中有釣菴(漁川)¶
(華州山水勝處)¶
<pb:KR4f0019_SBCK_006-23b>¶
　　渭南道中¶
秦川秋色迥四望極風烟樹隠金椎宻花開玉井鮮水¶
光浮蓮(音輦)勺山翠入藍田徃昔長安道孤城近日邉¶
　　豐原¶
豐原髙不極原上行人度秋晴渭川望遥見藍田樹¶
　　渭南望瀑園&KR0009;南鼎甫僉事¶
湭曲風煙好新秋望瀑園池通清渭水花暖𬗋蘭村西¶
蜀天邉節南宫雪夜樽十年鴻爪意愁絶詎堪論¶
　　驪山懐古八首¶
鸚鵡何年問上皇野棠風折繚垣長銷魂此日朝元閣¶
親試蕐清第二湯¶
<pb:KR4f0019_SBCK_006-24a>¶
滿路香塵拾墜鈿諸姨五隊夾城邉花開繡嶺看調馬¶
雪下離宫有賜錢¶
舞罷驚鴻&KR0010;月徂長門深閉長青蕪君王自愛霓裳序¶
不記樓東一斛珠¶
内殿傳呼菊部頭梨園弟子按梁州善才零落龜年老¶
渭水猶明羯鼓樓¶
蜀王音信𣺌天涯青鳥西飛日又斜㫁粉殘香誰得見¶
承恩只有玉蓮花¶
鳯凰原下&KR0951;槽㫄虢國夫人有賜莊無&KR0070;青山學眉黛¶
當年誰入合歡堂¶
不復黄衫舞馬牀更無片段荔支筐祗餘今古青山色¶
<pb:KR4f0019_SBCK_006-24b>¶
留與詩人弔夕陽¶
空城㡬曲水潺潺松柏凄凉滿舊山輦道無人秋草合¶
年年嗚咽到人間¶
　　灞橋&KR0009;内二首¶
長樂坡前雨似塵少陵原上淚霑巾灞橋兩岸千條柳¶
送盡東西渡水人¶
太華終南萬里遥西來無處不魂銷閨中若問金錢卜¶
秋雨秋風過灞橋¶
　　晚渡澧渭¶
清川生暝色鼓楫溯中流返照紅將歛終南𬗋翠稠遥¶
看雲際寺欲放渼陂舟故&KR0038;東溟上茫茫清渭樓¶
<pb:KR4f0019_SBCK_006-25a>¶
　　望終南雲氣¶
終南雲物一千里逺横嶓冡包商顔不雨不晴最窈窕¶
一東一西時徃還何日髙棲尋𬗋閣來朝驛&KR0016;繞黄山¶
無心羡汝能舒卷慙&KR0018;秋來水石閑(古詩逢逢白雲一東一西一南/一北)¶
　　漢武帝通天臺址¶
通天㙜畔望咸京秋入秦川雨半晴御宿不來仙掌散¶
宮車已徃露盤傾神光遥&KR0204;虚無影渭水長流日夜聲¶
此去西風茂陵路祗應腸㫁沈初明¶
　咸陽早發¶
日照長陵小市東依然蹤跡逐飛蓬未央宫闕悲歌裏¶
鄠杜鶯花淚眼中巳見銅人辭漢月空㽞石馬卧秋風¶
<pb:KR4f0019_SBCK_006-25b>¶
多情㝡有咸陽草和雨和烟嵗嵗同¶
　　茂陵¶
武帝乘龍久上昇集靈㙜古㡬人登晴川淼淼通槐里¶
秋草萋萋入茂陵天馬歌成愁出塞泉鳩事去涕沾膺¶
誰知一代孫弘閣唯有東方諌獵能¶
　　馬嵬懐古二首¶
何處長生殿裏秋無情清渭日東流香魂不及黄旛綽¶
猶占驪山土一丘¶
巴山夜雨卻歸秦金粟堆邉草不春一種傾城好顔色¶
茂陵終𠊓李夫人¶
　　飛龍務¶
<pb:KR4f0019_SBCK_006-26a>¶
此地臨汧渭秦嬴有舊封飛龍何日去凡馬至今空落¶
落驊騮氣蕭蕭首蓿叢黄雲秋草裏悵望古城東¶
　　武功道中¶
武功回首望金城古跡蕭條感乍生秃節尚憐蘇屬&KR0038;¶
黨人終賴竇逰平白頭鬱鬱身前事青史悠悠世上名¶
千里終南山色好一枝笻竹萬緣䡖¶
　　武功懷古¶
唐家慈聖寺后稷有邰封二水流沮漆千秋擬沛豐髙¶
原山色裏小邑夕陽中樂府康王好何時訪沜東¶
　　扶風道中¶
北望𢌞龍薄西行過馬嵬俠逰無柳市史筆闕蘭臺老¶
<pb:KR4f0019_SBCK_006-26b>¶
鬢愁中改秋風隴上催田園情話好何事不歸來¶
　　馬伏波祠¶
冥冥炎海伏波祠肅肅靈旗故國思萬里功名銅馬式¶
五谿淫潦跕鳶時隗嚻詎識真王異朱勃終慙地下知¶
空憶平生少㳺語㱕來欵叚悔教遲¶
　　織錦巷¶
慧絶璇璣手當如棄置何憐他蘇&KR0525;子枉嫁竇連波¶
　　鳳翔府¶
城邉汧渭兩交流隴蜀中分第一州西雍横當斜谷路¶
南山髙接杜陵秋雌鳴尚憶秦人霸星隕難銷漢相愁¶
形𫝑依然身萬里扶風歌罷拂吴鈎¶
<pb:KR4f0019_SBCK_006-27a>¶
　　寳雞道中¶
時序颯已變征蓬何處休逺天吴岳影斜日渭川流雲¶
棧餘髙鳥磻溪有釣鉤龍鍾三十九白盡老夫頭¶
　　寳雞縣¶
險絶古陳倉停車落日黄霸圗今𡨜莫陳寳亦銷亡城¶
郭秋雲裏人家清渭㫄𢌞看三輔逺秦樹但蒼蒼¶
　　石鼓山¶
遥憶岐陽狩來過石鼓山韓蘓今地下星斗尚人間谿¶
谷㱕飛少川原獵&KR0016;還&KR0009;情汧渭水千折過潼𨵿¶
　益門鎮¶
天險當秦鳳提封界雍梁棧雲髙不落隴樹曉還蒼古¶
<pb:KR4f0019_SBCK_006-27b>¶
&KR1380;催征&KR0016;秋風弔戰&KR0163;山南明日路漸入武都𦍑¶
　　煎茶坪¶
大&KR1087;沉雲霧冥冥萬仞梯孤峯分隴漢兩水劃東西(坪東/水北)¶
(流西水/南流)遥直金牛峽㫄臨白馬氐當年誰設險不用一丸¶
泥¶
　　自長橋至草凉樓¶
西下嘉陵水瀰瀰緑滿灘緣崖紅叱撥縈棧曲䦨干九¶
折行人少千峰落日寒不知投𪧐處樵響隔雲端¶
　鳳縣¶
險絶岐南路岧嶢蜀北門千峰圍邸閣一線望中原城¶
下嘉陵水林間謝豹村衰遲慙鳳德愁向接輿論¶
<pb:KR4f0019_SBCK_006-28a>¶
　&KR0009;家人¶
京洛分襟七夕前南岐驛路五更烟故園刀尺齊紈素¶
逺道風花蜀&KR0038;絃㫁續鸚飛深隖裏横斜雁度夕陽邉¶
棧雲隴樹重重隔閨夢何由向左綿¶
　　雨度柴𨵿嶺¶
棧中新漲未㱕槽百丈柴𨵿水怒號鳥語不聞深箐黒¶
馬蹄直上亂雲髙天垂洞壑蛟龍蟄秋老牙鬚虎豹豪¶
誰識熏香東省客戎衣斜&KR1062;赫連刀¶
　　南星雨發¶
驟雨南星道秋隂草木風澗寒傷馬骨雲亂失𧖟叢僣¶
憶公孫帝危知大禹功中原何處𫠦萝落散𨵿東¶
<pb:KR4f0019_SBCK_006-28b>¶
　　雨趨留壩¶
急雨下烏櫳千峰一線通路遥洋水北天盡武𨵿東峽¶
偪風雷氣人穿虎豹叢誰知星使節今夜託牛宮¶
　畫睂𨵿南渡野羊水¶
四山封&KR0772;窱一水急波瀾巨壑蛟潛穏飛流馬渡難隂¶
崖終古閟白日㡬時看惡竹縦横甚還須斫萬竿¶
　　武𨵿&KR0009;家書¶
驛&KR0016;千山裏平安兩字書髙堂衰白早兒女死生餘聽¶
雨思兄弟臨風問&KR0120;居白頭吟更苦莫&KR0018;錦江魚¶
　　閏七夕抵褒城縣¶
褒斜十日路白髪怱侵尋紅葉下江水始知秋氣深馬¶
<pb:KR4f0019_SBCK_006-29a>¶
驚初出谷城閉不聞砧何處天河影浮雲只自隂¶
漁洋山人精華録卷六¶
　　　　　　門人監察御史崑山盛符升&KR0038;子祭酒江隂曹禾同訂¶
　　　　　　　　　　　　　候官門人林佶恭謄寫¶
　　　　　　　　　　　　　　　　　男啟汸恭閱¶
<pb:KR4f0019_SBCK_006-29b>¶
