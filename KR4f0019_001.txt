# -*- mode: mandoku-view; -*-
#+TITLE: 漁洋山人精華錄
#+DATE: 2015-09-11 17:17:48.872029
#+PROPERTY: ID KR4f0019
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0413-001漁洋山人精華錄-卷一.
<pb:KR4f0019_SBCK_001-1a>¶
漁洋山人精華録卷一　門人候官林佶編¶
　古體詩¶
　　對酒¶
對酒歌慨慷自我屬有生共得睹太平皇帝陛下惟樂¶
康宫府治丞相無私人諸諌官彈射姦慝咸有直聲自¶
中丞刺史良二千石各各有廉名日南交趾皆我郡縣¶
蠻夷君長以時稽首殿庭屬&KR0038;具為令文笥生翠来王¶
京幸太學三老而五更遂賜民爵一級存問長老遣都¶
吏循行大酺十日除宫刑美人曼夀百室豐盈¶
　　慕容垂歌(三解)¶
慕容初入鄴已有虎狼志前驅丁零部後面鮮卑&KR0016;¶
<pb:KR4f0019_SBCK_001-1b>¶
燕燕尾涎涎飛飛啄塘蒲三原隔五&KR0580;緩急當奈何¶
慕容在何許已度凉馬㙜饑鷹掣鞲縧一逝不復歸¶
　　白紵詞三首¶
江南煙水多白鳬羣飛啞啞烟際呼美人窈窕為君娱¶
蜀羅吴縠曵華裾修睂星的妍且都明鐙遥映丹脣朱¶
清歌錯落大小珠折腰流盻意態殊乍進欲退心躊躇¶
芙蕖灼灼𢌞雙趺仙珮丁丁鳴六銖燭殘月暗漏滴壺¶
宛轉為君開繡襦¶
青春遥夜開華堂綺羅絃管東西廂阿誰公子淮南王¶
美人家本邯鄲倡合蟬墮馬耀明粧&KR0120;舞為君陳樂方¶
翠曾參差烟際翔鸞驚龍婉相頡頏西城北里各擅&KR0163;¶
<pb:KR4f0019_SBCK_001-2a>¶
羅褏文巾紛御香明眸善睐含流光舞罷雲中孤月凉¶
若耶溪水勝瀟湘越川佚女春浣香織成白紵氷雪光¶
上爲舞衣下舞裳大秦珍珠明月璫崑山玉撥映金梁¶
齊琴趙瑟聲鏘鏘七鞶妙舞紛相當須臾璧月沉西方¶
汝南鳴雞啼曉霜今我不樂去日長裴囘念此摧中腸¶
翡幬翠幄陳髙堂請君安坐樂未央¶
　　擬美女篇¶
洛濱風日好美女出相望瑶𧰼飾香轂玉&KR0756;鳴鏘鏘采¶
春蘭阪上弭葢衡臯𠊓龍輔節纎𡵯鶯珠結明璫借問¶
女誰氏少小生平陽大姊入後宫次姊瑯琊王小妹雖¶
不貴夫婿直東箱出入冠鵔鸃天子侍中郎檻衣萬錦¶
<pb:KR4f0019_SBCK_001-2b>¶
費騕褭千金裝容華誠自惜貴盛寧易詳洛水正微波¶
明瀾一何長川路西南永扁舟不可方&KR0009;語盛年子顧¶
義慎自防¶
　　擬白馬篇¶
駿馬生代北少年出幽并結束各光采&KR0204;顧風雲生朝¶
逰屬玉觀夕𪧐衞承明身逐孤兒隊名𨽻羽林兵行行¶
南山獵意氣何縦横蒼隼决雲來飛矢逆風鳴大澤鸘¶
鵠遒深雪狐兎驚𢌞瞻鸛雀門突兀與雲平鞍馬倐来¶
㱕𫝑若浮烟䡖昨夜羽書至貳師出邉庭上馬別妻子¶
鳴鏑追前旌舊随冠軍伍復此河源行大漠少行人深¶
谷多鼯鼪朝飲沙上泉夕戍雲間城左頋疏勒服右盻¶
<pb:KR4f0019_SBCK_001-3a>¶
伊吾清無令都䕶將𨵿外獨聲名¶
　　自石槗尋黛溪遂至摩訶峯下¶
日落山氣凉清流自𢌞轉窮源不知勞漸忘溪路逺幽¶
石各奔峭修樹亦婉孌遥睇徑難測𢌞矚途屢變𡨜歷¶
衆山響蕭條晚風善微徑暮樵出懸崖歸鳥見須臾夕¶
霏收殘陽四山徧新月忽清&KR0045;餘霞自舒卷稍覺葛衣¶
輕幸藉孤笻健平生丘壑人兹言庶能踐¶
　　由栁菴踰西山最高頂至醴泉寺拜范祠¶
清境難久留申旦戒徒御引領睎前峯抗策辭東路&KR0070;¶
武即嶇&KR0706;危蹊少安𡵯顧盻見百里雲日𡡾烟樹慿髙¶
俯澄湖風帆競孤鶩晴旭移峯巔明晦變已屢褰衣入¶
<pb:KR4f0019_SBCK_001-3b>¶
空翠溪流𣺌南注槮疎曠逰眺蒼&KR0252;失昏曙東山清風¶
来西澗凉雨度澄潭益蕭瑟㳺鱗紛散聚前賢跡已逺¶
山川緬猶故夙昔思古人三歎讀書處¶
　　醴泉謁誌公像觀唐碑(碑開元三/年乙卯立)¶
早讀神僧傳緬希誌公迹劍水蹤已遥鍾山事成昔豈¶
知常白峯留此千年石鳥爪帶銅緑鏡面&KR0631;蘚碧磨滅¶
開元碑蟲鳥紛難譯披蘿究遺文剥苔理殘畫斷闕發¶
聞見樵牧增歎惜陸銘圯寒冡王碑委荒僻廬陵傲珠¶
犀東武比博奕淪棄多名珍何憚窮鉤索一勺醴泉氷¶
供此風雨夕(神價傳誌公面&KR0631;徹如鏡手&KR0085;皆鳥𤓰碑有云/陸倕製銘于冡内王筠勒碑于寺門皆與傳合)¶
　　醴泉寺髙閣瞻眺有懷范文正公¶
<pb:KR4f0019_SBCK_001-4a>¶
風雨湖上来蕭條灑飛閣殷雷&KR0120;睂際極目窮寥廓遥¶
天壓煙水空濛氣磅礴大澤盤蛟龍斜風偃鵰鶚郤眺¶
鴻濛中日光逺𢌞錯草木暗四山急淙鳴萬壑悵然思¶
古人大雅何時作¶
　　書堂¶
絶澗已千仞磴道仍九盤&KR0033;上若懸溜繦屬𫝑難安右¶
顧踐&KR0951;跡左顧憑鳥翰日落空山中蕭然風氣寒精舍¶
壁間出洞門天際看竒石壓巖户孤立何㠝岏突兀抜¶
㵎底窈窕凌雲端入門度飛梁𠊓夕聞驚湍幽軒宛初¶
搆几榻皆峯巒頗意雷雨時雲氣生户間諸天發鐘磬¶
星斗方䦨干惆悵此靈境睪然懐懶殘¶
<pb:KR4f0019_SBCK_001-4b>¶
　　復雨¶
花枝濛濛日將暮䬃䬃凉飇&KR0120;庭樹雨腳射地晝隂晦¶
急溜鳴簷不知&KR0070;連年左輔嗟大無有蜚多麋仍屢書¶
良民重累背郷縣奸民攻剽成&KR0841;苻天南干戈未寧息¶
男罷農耕女廢織長沙江中多戰船祝融峰頭尚兵革¶
羽書日曰下山東秸秷轉輸動千億苦竹黄楓猿晝啼¶
舟子征人少顔色掘冡鑄幣既不能展轉呼天猶力穡¶
今年稍稍宜雨暘黍稷撲撲稻葉長長官鞭朴那敢避¶
努力公家輸酒漿¶
　　和窟室畫松歌¶
黄門園中有窟室背枕亞禄(山名)臨滄溟石壁磊砢一千¶
<pb:KR4f0019_SBCK_001-5a>¶
丈入眼髣髴生精靈横壁老松誰𫠦作海風怒攫山欲¶
傾盛隂五月凛霜雪怒姿萬變盤雷霆疑是溟渤含日¶
氣不然天上来星精我来盛夏變冬序白晝慘淡生晦¶
㝠顚毛亂&KR0204;舌上撟寒肌&KR0120;粟心骨驚上下蒼茫有神¶
鬼左右騰跳飛鼯鼪江南吴生昔為此一一下茟皆龍¶
形昔者吴道子畫壁天宫寺將軍劍舞何蔚跂興酣筆¶
落氣磅礴萬夫動色嗟神異吳生畫松已百載鐡榦霜¶
皮終不改南榮&KR2353;背亦吾儔偃蹇龍鱗好相待¶
　　蠡勺亭觀海¶
登髙丘而望逺海坐見萬里之波濤長天寥廓雲景異¶
春隂偃蹇魚龍髙怒潮乘風立千丈虎蛟水兕紛騰逃¶
<pb:KR4f0019_SBCK_001-5b>¶
羣靈潛結萬蜃氣一痕未沒三山&KR0923;須臾𫝑盡潮亦止¶
波淡天清靜如綺菱苔沉緑紛塘&KR0638;螺蚌揺光散沙汭¶
參差島嶼羅殊&KR1022;紛如星宿秋天裏擊我劒聽君歌有¶
酒不飲當奈何日主祠前水蕭瑟仙人臺上雲嵯峨羡¶
門髙誓不可見秦皇漢武&KR0432;經過祗今&KR0204;顧傷懐抱黄¶
腄㡉缾盡荒草人生快意無㡬時明鏡朱顔豈長好吾¶
將避世女姑山不然垂釣蜉蝣島¶
　　周文矩莊子&KR0003;劒圖(後有董宗伯/書說劍篇)¶
古今人物畫手誰第一晉有衛協吴曹興南唐周生更¶
竒雋行筆瘦掣姿崚嶒此圖在世踰千載墨光黯淡生¶
光晶君王隠逸各有態𧖟絲烟篆交𢌞縈目瞋鬢穾五¶
<pb:KR4f0019_SBCK_001-6a>¶
劒客短後之衣曼胡纓二人㫄立目左顧劒如星日光¶
縦横昻首右顧者三士二人按鐔神欲生一人㧞劒作¶
虎𡵯怒如截兕吞長鯨使筆如劒劒氣出此公無乃&KR0014;¶
鐡兵莊生&KR0003;劒固豪快十𡵯千里無留行千年竒論佐¶
竒筆揮毫潑墨皆飛鳴雲間墨妙更遒絶鍾王腕底紛¶
鬬爭自云昔見吳興書&KR0003;劒恨不作圖雙妙并今逢此¶
卷信神物又恨作書非趙卿徘徊三歎出金石煥然妙¶
蹟如神明我聞周生妙得後主作字法秋胡謝女風格¶
清秦淮花月汴京土感此傷人今古情(宣和御藏文矩有秋胡/故實謝女冩真等圖)¶
　　冬日偶然作四首¶
太史下𧖟室坎𡒄誰見知發憤傳貨殖千古同悲噫郭¶
<pb:KR4f0019_SBCK_001-6b>¶
縦出鑄冶翁伯&KR0120;販脂灑削既鼎食胃脯亦連&KR0016;志士¶
守蓬蘿不如交馬醫索帶披敝裘不如規魚陂¶
我愛灌仲孺意氣薄雲天長嘯入吴軍&KR0204;顧堅壁穿長¶
㦸鬱龍蟠怒&KR0016;如風旋聲名冠諸侯皆曰夫夫賢魏其¶
𫝑既落田氏寵益専朝請考工地夕奪城南田丞相故¶
賓客顧盻忽屢遷笑罵顧四筵殊不&KR0033;一錢當時膝席¶
子岌岌皆危冠¶
鄭季有孽子少小為人奴騎&KR0025;平陽主給事建章居朝¶
拜大將軍封矦詫鉗徒遂復還尚主賜第耀通衢隴西¶
老飛將猿臂雄萬夫白首不得侯心折幕府書誰能對¶
刀筆臨風自&KR0162;軀天道有如此千古同欷歔¶
<pb:KR4f0019_SBCK_001-7a>¶
吾家有方平雅志託林壑拂衣早歸耕貂裘行採藥卜¶
築沃川墅垂釣上虞郭&KR0684;矣孔阮儔遐㦲箕潁樂瑯琊¶
多龍鸞羡此雲中鶴¶
　　春不雨¶
西亭石竹新作芽逰絲已&KR0482;櫻桃花鳴鳩乳燕春欲晚¶
杖藜時復經田家田家父老向我&KR0003;榖雨久過三月節¶
春田龜坼苗不滋猶賴立春三日雪我聞此語重嘆息¶
&KR0484;土年年事耕織暮聞窮巷叱牛㱕曉見公家催賦入¶
去年暘雨幸無愆稍稍三農𫉬晏食春来榖賤復傷農¶
不見饑烏啄遺粒即今土亢不可耕布榖飛飛朝暮鳴¶
舂莩作飯藜作羹吁嗟荆益方用兵¶
<pb:KR4f0019_SBCK_001-7b>¶
　　𧖟租行(十解)¶
　　　丁酉夏有民家養𧖟質衣釧鬻桑而催租急遂¶
　　　縊死其夫歸見之亦縊王子感焉作是詩也¶
陽春三月時𧖟子何蠕蠕三日出奩中五日徧籧篨(一解)¶
東鄰有少婦養𧖟方一塸夜夜伴𧖟眠桑葉恐不周(二解)¶
朝出南陌頭猗猗望桑柔亦不見桑柔椹子醉鳲鳩(三解)¶
㱕来見𧖟饑徘徊當奈何脫我耳邉&KR0107;鬻我嫁時襦(四解)¶
阿夫持襦去里正持符来漢中索軍租不得還顧私(五解)¶
里正且上坐黽勉具晨炊但緩一月餘𧖟成賣新絲(六解)¶
新絲亦難賣新榖亦難收不見馬上郎雉尾紅錦裘(七解)¶
再拜謝里正丈人且旋歸鬻我嫁時襦脫我耳邉&KR0107;(八觧)¶
<pb:KR4f0019_SBCK_001-8a>¶
𧖟應黑瘦盡軍租持底當痛&KR0152;視孤兒畢命朱絲繩(九觧)¶
阿夫還入門不復見故妻生既為同衾死當携手㱕(十解)¶
　　懐古詩三篇¶
　　　魯仲連陂¶
七雄既龍鬬陳寳㱕嬴秦師出函谷闗六&KR0038;咸逡廵邯¶
鄲日夜急咄嗟誰解紛蕩隂師既頓新衍謀豈倫先生¶
畫竒䇿長揖平原君僕妾愧萬乗大義明君臣縦横&KR0070;¶
千言顧卻虎狼軍功成不受賞飄然㱕海垠蹈海既髙¶
義肆志寧辱身至今齊趙士倜儻希清塵我来古陂上¶
遺祠蔓荒榛甓道竄蒼鼠天風吹白蘋緬懐田巴語景¶
行跂千春¶
<pb:KR4f0019_SBCK_001-8b>¶
　　　顔斶墓¶
末世寡尚志薄俗希乗軒豈不貴纁帛形役神不全吾¶
髙顔夫子抗節藐齊宣鐘簴寧&KR0085;論殿上呼王前晚食¶
與安𡵯詎以榮利遷監門良自賤趨士理亦賢俯仰二¶
千載弔古悲荒阡墟墓絶樵採清風激頽頑古道&KR0684;難¶
作悲㦲東逝川¶
　　　轅固里¶
漢初尚黄老儒術闇不章齊魯誕諸儒五經如載陽遐¶
㦲清河𫝊卓爲羣倫倡抵掌論湯武大義非荒唐曲學¶
誡孫弘微言詒后蒼訓詞列學官星日同琅琅我生暌¶
千載桑梓寧異郷寤寐思哲人流風一何長生慙齊魯¶
<pb:KR4f0019_SBCK_001-9a>¶
學私淑附師&KR0716;¶
　　苦寒行¶
逺逰漁陽城飲馬滹沱&KR0928;河朔恒苦寒日夕風鳴悲悲¶
風&KR0120;廣塗霜霰凋人衣欲渡川無梁層氷何壘壘鴟梟¶
鳴枯楊豺虎交路衢深谷多猿猱得食歡相追我行&KR0010;¶
既晏十𡵯八九迷他郷少親故相逢知是誰憂愁鑠肌¶
骨自顧顔鬢衰俛眎飛蓬根随風時轉移我獨久伊鬱¶
嵗暮&KR0432;徘&KR0422;&KR0009;語後来人逺逰不如歸¶
　　梁曰緝為言輞川雪中之㳺¶
少志愛山水夢想懐藍田終南西峯下水石餘清妍憶¶
昔維摩詰于此曾挂冠揮手謝時輩草堂常晏眠輞水¶
<pb:KR4f0019_SBCK_001-9b>¶
遶舍下湖光明雲端繩牀間藥鐺清齋日蕭然春鷗漸¶
矯翼夏木紛綿芊時尋名僧㑹自泛湖中船嘆息古人¶
沒風物随變遷仙令妙文筆慨然追昔賢積雪曜巖阪¶
秀色曖林巒&KR0070;里入谷口石流已濺濺水鳥相哀鳴雙¶
垞𣺌人烟却登華子岡輞水猶淪漣花竹散巳久亭舘¶
供諸天王裴杳千載丘壑亦凋殘来者復為誰斯言良¶
&KR0085;歎¶
　　慈仁寺雙松歌贈許天玉¶
我昔登泰山舉手攀秦松東南雲海幾千里夜懸日氣¶
開鴻濛山人出山已三載復見金元雙樹在玃髯石骨¶
青銅姿古貌荒唐閱人代長夏蒼蒼秋氣深風来絶磵¶
<pb:KR4f0019_SBCK_001-10a>¶
蛟龍吟仙人五粒不可見但有𤣥鶴来徃飛隂森蚴蟉¶
詰屈宛相向千曲盤拏氣初放一任支離㧞地生那須¶
夭矯排雲上我來髙枕石壇邉耳畔徃徃聞驚泉白日¶
沉沉不到地颯然雷雨生&KR0432;天煙色欲暝鐘復&KR0120;雄談¶
岸幘波濤駛千秋萬&KR0010;知者誰閩海竒人許夫子¶
　　洗𧰼行¶
水𨵿蒼蒼栁隂碧寳馬流&KR0171;紛絡繹日中傳呼洗𧰼来¶
玉河波射珊瑚赤須臾鉦鼓干雲霄萬夫聲寂如秋宵¶
虎毛蠻奴踞𧰼頂丘山不動何岧嶤岸邉突兀二十四¶
&KR0033;下波濤若崩墜縦横欲蹴黿鼉宅騰踏還成鵞鸛隊¶
乍如昆明習鬬戰萬乗旌旗眼中見又如列陣昆陽城¶
<pb:KR4f0019_SBCK_001-10b>¶
雷雨行天神&KR0017;驚奴子胡旋氣遒壯忽沒中流狎巨浪¶
撇波一躍萬人呼幡然卻出層霄上今年丞相收夜郎¶
扶南盤况求王章逺随方物貢天闕屹然立仗金階㫄¶
聖朝自不貴異物致此亦足威遐荒黄門鼓吹暮復動¶
海立山移浩呼洶大秦師子多威神山林豈是天家珍¶
　　題趙澄仿王右丞羣峰飛雪圖¶
寒色㝠㝠下巖壑千峰萬峰雪初落瀑布無聲溪澗凍¶
紅樹微茫敞孤閣閣中有客方緼&KR0129;當盃氣與蒼山髙¶
遥看飛鳥落何䖏如聞落木鳴東臯崖横路㫁少人跡¶
稍見老樵下巖𨻶髙低逺近一溪通晦明合沓千重隔¶
右丞昔日居藍田山水落筆窮自然雪岡漁市盡髙妙¶
<pb:KR4f0019_SBCK_001-11a>¶
欒瀨欹湖紛眼前此圗曾入宣和譜董巨荆𨵿焉&KR0085;&KR0070;¶
兵火相尋六百年玉躞金題幾更主雪江老筆妙入神¶
臨摹古本幾亂眞即教唐宋多&KR0014;手未必常逢如此人¶
　　𫝊侯天馬歌¶
𫝊侯天馬身八尺風鬃卓立雙瞳方赤毛朱翼信龍種¶
神姿磊落形昻藏来&KR0025;流沙&KR0881;西極玉山之禾偶棲息¶
意氣生能䡖虎兕驍騰未屑循羈勒四蹄鳥爪如鋼鈎¶
經過千里風颼颼虎身壯士控不得仰眎閶&KR1782;浮雲愁¶
昔日湖南始征戰軍中驊騮號百萬此馬振鬛始一鳴¶
歘如天上驚雷電一&KR0025;罷戰歸中原三年不復&KR0025;櫜鞬¶
漁陽落日下白草壯心更欲窮河源安得此馬飛上天¶
<pb:KR4f0019_SBCK_001-11b>¶
不須萬里遮窮邉即看郊祀陳天馬何減登歌太乙年¶
　　抱琴歌(為鄺露作)¶
嶧陽之桐何牂牂緯以五絃發清商一彈再鼓儀鳯皇¶
鳳凰不来&KR0006;我心悲抱琴而死兮當告誰吁嗟琴&KR0006;當¶
知之¶
　　宣和御墨枇杷圖歌¶
盧橘蒼蒼横幹&KR0120;故印依稀識天水風枝雨葉不𨵿愁¶
慘淡如披靖康史宣和文物劇風流繡褫錦贉窮千秋¶
畫學嵗收五嶽觀圖書盡識太清樓盛衰轉&KR1407;如飛電¶
牟駝岡上紛刀箭𬗋筠花木摧為薪西風落日青城殿¶
此本流離出禁庭過江千載歎飄零昔日興亡如在眼¶
<pb:KR4f0019_SBCK_001-12a>¶
還同麥飯哭冬青¶
　　夜經古城作¶
我行牛山下寒墟帶平楚不見齊王宫&KR0432;城半禾黍踈¶
星耿不明白楊夜深語¶
　　南園二首¶
曉&KR0120;思園林昨夜西堂雨&KR0018;杖眺前山初陽&KR0652;平楚渌¶
池萍始合芳樹禽交語庭户寂無人慨然念終古¶
夜雨襍花落衡門緑苔生誰&KR0014;捉坐席共作林下行圎¶
荷舒午景茂林含夕清歸禽赴斜照税駕此山楹¶
　　雨夜與禮吉叔子¶
髙舘多梧桐微雨飛向夕清談不&KR0014;寐入夜轉蕭索餘¶
<pb:KR4f0019_SBCK_001-12b>¶
香歇幽幌暗蟲響堦石夢破忽沉吟悵然越郷客¶
　　與周量過訪苕文夜雨共𪧐¶
故人千里別春草萋已緑相思南雲端目盡東海曲復¶
作帝城逰乘暇慰幽獨入門凉蟬鳴中庭多嘉木石徑¶
生積隂蒼苔宛山谷坐久微風来雨聲襍深竹共有滄¶
浪興復縦青山目良㑹誰能常今宵得同𪧐¶
　　贈勞山隠者¶
何許藏名地秦山海上深半夜白日出風雨蒼龍吟靜¶
侣行道䖏不聞樵採音清冷魚山梵寂莫成連琴曉就¶
諸天食暝棲薝蔔林因知安居法一契無生心我亦山¶
中客悠悠悔陸沉¶
<pb:KR4f0019_SBCK_001-13a>¶
　　夜登燕子磯¶
渡江訪名山層巔到曛黑大江森欲動浩浩千里色把¶
炬石燕飛燃犀濳蛟匿北望靈巖塔知是専諸邑悲慨¶
下沾襟此意誰當識¶
　　𪧐弘濟寺曉登觀音巖眺望¶
擊楫凌滄洲投𪧐招提境入門優曇香聞鐘夜方永髙¶
枕𦗟濤聲層軒抱江影曉来微雨過紅葉滿髙嶺慿䦨¶
見萬里雲物殊清㢠長山去蜿蜒上流壓江郢海門控¶
金焦蒼烟翳朝景信美睇山川霸圖逓烟冷何如學無¶
生抗跡雲峯頂¶
　　&KR0009;彭十羡門¶
<pb:KR4f0019_SBCK_001-13b>¶
蕭寺鐘殘時燕山霜落夜對牀語清夕流連不知罷落¶
葉一紛飛離鴻遂南下澉浦近青山依稀見君舍¶
　　半山愛予寒江落潮之句為作圖愚山題詩其上¶
　　　和荅一首¶
我昨訪竒登燕磯潑墨深更遍巖壁捫蘿附葛不知險¶
夜踏空江欲崩石掀髥作畫&KR0951;裘翁長歗題詩宛陵客¶
何當結屋圖中居卧看江天落潮白¶
　　吴季子祠下作¶
我行延陵城懐古心菀結讓徳&KR0684;已逺流風緬曩&KR0530;州¶
来季當立髙懐寧詎㞕躬畊表遐志亮㦲子臧節慕義¶
永無窮穹碑字難滅𫠦悲於潛役&KR0038;亂相更迭伍胥進¶
<pb:KR4f0019_SBCK_001-14a>¶
勇士専諸踐王血遜位固髙義復命忍臣列春秋不名¶
賢書札理當晰嗚呼三代後斯風久淪絶廉節&KR0120;頑懦¶
尚論義常竊縞紵思古人空祠颯寒雪¶
　　毘陵歸舟¶
泊船西蠡河解䌫東城路凉月淡孤舟遥村隠紅樹杳¶
杳暮㱕人悠悠渡江去¶
　　招隱寺¶
筍輿越黄鶴連岡帶平椘&KR0663;歷南朝松風吹落寒雨石¶
楠紅始垂沙泉碧方吐遂造戴公山風氣何清古山門¶
映殘照雙泉咽寒嶼玉蕊不復見空亭閉荒塢戴公昔¶
通隱風流照巖户潄泉彈名琴東廵動人主清風一銷¶
<pb:KR4f0019_SBCK_001-14b>¶
歇初地留空宇金碧漸凋殘林壑自清舉蕭條黄葉落¶
寂歷幽禽語𢌞澗&KR0120;凉吹經堂罷齋鼓緬想剡中人蒼¶
茫久延佇¶
　　自招隱登夾山入竹林寺¶
籃輿俯髙嶺石磴轉幽谷諸峯亂&KR0432;翠澄江疉䡖縠𢌞¶
望戴公宅秋氣益蒼肅紺壁隠竒杉危亭蔽荒竹孤僧¶
逺獨歸山鳥暮相逐樹杪見古寺松栝散林𪋤絶壁尚¶
千尋紆逕非一曲初蠟阮公&KR0282;逝將訪金粟暝坐竹林¶
深山山靜寒緑¶
　　竹林寺¶
迢迢夾山道幽幽竹林寺林公闢山處泉澗饒古意鐘¶
<pb:KR4f0019_SBCK_001-15a>¶
磬聞諸天花藥覆平地森梢萬竿竹烟景滿空翠慈鳥¶
識禪心清猿&KR0120;愁思平生江海情蕭然但髙&KR0009;囘首禮¶
白雲何時謝塵累¶
　　林臯和尚塔院觀林公泉¶
祖堂白雲裏岧嶤俯林樾昔人不可見巖桂花猶發惟¶
有林公泉涓㳙𣻌明月¶
　　海門歌¶
岷峨東下江水長逺&KR0025;井絡来吴郷奔濤萬里始一曲¶
古之天塹維朱方北界中原壯南紀魚龍日月相𢌞翔¶
中流一島號浮玉登髙眺逺何茫&KR0252;長&KR0432;飛鳥去不盡¶
江海一氣同青蒼山外兩峯逺竒絶雙闕屹立天中央¶
<pb:KR4f0019_SBCK_001-15b>¶
左江右海辨雲氣如為八裔分紀疆江流到此一&KR0350;束¶
早潮晚汐無披猖燭龍曉日出雲海山光照曜連扶桑¶
年来海戍未停罷峩舸大艦来汪洋胡豆洲前&KR0120;烽火¶
徒兒浦上披裲襠古聞京口兵可用&KR0009;奴一去天蒼凉¶
我願此山障江海七閩百粤為隄防作歌大醉卧巖石¶
&KR0120;看江月流清光¶
　　上方寺訪東坡先生石𠜇詩次韻¶
昔出蜀岡道黄葉鳴秋蟬今来上方寺緑萼破春烟坦¶
𡵯寳帶側延眺隋城巔古刹龍𧰼寂殘碣蛛絲懸緬思¶
峩&KR1453;人文采真神仙贈詩日南使賓佐皆豪賢&KR0684;然竟¶
終古潄墨留春泉老筆欲飛動妙態殊便姢空堂響人¶
<pb:KR4f0019_SBCK_001-16a>¶
語怖鴿飛聮翩後逰慨今昔慿弔當同然(寺有泉/名第一)¶
　　京江夜雪¶
&KR0045;子津邉&KR0045;片席暮角聲傳京口驛北風一夜江上寒¶
鴻鶴山頭雪幾尺去年曾上春秋樓蘆花楓葉當清秋¶
何當踏雪三山頂第一江山萬里流(甘露寺有宋吴琚題/㮄曰天下第一江山)¶
　　丹徒行弔宋武帝¶
曲阿之北京口東&KR0009;奴王者真英雄新洲伐荻殺龍子¶
大業遂建丹徒宫桓家小兒亂天紀投袂勤王夜中&KR0120;¶
摴蒲百萬皆人豪龍行虎𡵯非凡理&KR0025;兹大運屬彭城¶
中原趙魏歸經營硤口千軍五龍涸藍田一戰二崤平¶
南北推移幾千載太息雄圖竟何在𪧐麥寒原少昔人¶
<pb:KR4f0019_SBCK_001-16b>¶
神鴉社鼓成空塞王氣銷殘帝宅荒悠悠江水不勝長¶
忠臣徒歎𡊮開府天命還歸蕭建康¶
　　五人墓¶
流連虎阜逰宛轉山塘路石門映𢌞波英靈此中聚滿¶
壇松桂隂落日青楓樹生𠊓伍胥潮死近要離墓千秋¶
忠介墳鬼雄誓相赴酹酒拂蒼碑寒鴉自来去¶
　　自光福里入太湖口徃聖恩寺¶
扁舟下西崦淼淼入湖口逶迤鄧尉山蒼茫具區藪南¶
来仙靈窟袁墓號稱首銅井連青芝雲錦張左右七十¶
有二峯遥矚皆培塿貝闕敞魚龍金庭開户牖仙壇毛¶
公蛻古笈靈威守名境祕聞見勝逰信非偶巘崿時合¶
<pb:KR4f0019_SBCK_001-17a>¶
沓龍氣殊蚴蟉撃楫泝空明濯纓逺塵垢將来萬峰寺¶
半偈持苕帚¶
　　還元閣聴雨懐太湖¶
㝠㝠遥峯雨黯黯重湖雲萬壑急懸溜颯沓聴難分山¶
中梅信發香色方氤氲已蠟阮生&KR0282;將墊林宗巾身卧¶
百尺樓心憶五湖濱笠澤𣺌千里漁邨襍鷗羣園綺緬¶
匪遥逝當返吾真¶
　　雨中尋米堆山¶
僧樓鳴鐘罷徘&KR0422;向山路逺眺米堆山蒼蒼積烟霧溪¶
澗窅然深岡巒緬非故千重修竹林一徑江梅樹花香¶
上寒衲石流溼芒&KR0752;山靄接湖雲日夕自来去迢迢五¶
<pb:KR4f0019_SBCK_001-17b>¶
雲洞欲問誅茅處¶
　　自米堆山下行至上陽村錢家磡望湖中漁洋法¶
　　　華諸山¶
杖䇿信忘疲行行畵圖裏﨑嶇下雲壑蒼茫望烟水石¶
徑何盤紆踈籬照梅蕋寥落重湖濱柴門&KR0070;家市居人¶
太古風但解&KR0070;雞豕語我種植法敦樸有竒理雖非甪¶
里儔頗謂桃源比逶迤到湖漘浩𣺌歎觀止震澤控三¶
江波瀾此方始法華表東陲漁洋正相似烟雨春空&KR0293;¶
峰巒暮俶詭昨朝梵天閣逺眺如隠几豈知方丈山忽¶
落芒鞵底欲乞五湖長垂釣將已矣¶
　　晚坐雨花槗看梅¶
<pb:KR4f0019_SBCK_001-18a>¶
寒湖望已逺迢迢暮歸寺修竹𨼆山門金碧眩空翠清¶
溪枕飛梁花氣增明𡡾緑蕚紛競發翠羽時一至拈花¶
悟禪心作賦識仙意髙低垂繁條明滅見湖次縹緲吹¶
笙人消揺布金地微微蓮華漏蕭然逺塵思¶
　　登光福塔望穹窿靈巖諸山懐古¶
昨登擅勝閣遥遥見湖濱聚沙矚髙妙珠露髙由旬山¶
趾理歸棹中流望嶙峋鈴鐸天際語獅𧰼雲中蹲攬衣¶
造峯頂大千俯微塵悟彼解脫義得此清浄身名山繚¶
四隅出沒𡡾烟晨眺逺跡方遐懐古情彌辛采香已荒¶
徑菱歌尚含顰舘娃一片石千載為沾巾𢌞身望胥口¶
落日悲孤臣¶
<pb:KR4f0019_SBCK_001-18b>¶
　　第二泉和涪翁韻¶
春山細雨三人俱藤笈親携桑苧書&KR0350;亭甃石㡬年事¶
至今浣沼噴明珠山人形癯味道&KR0254;九隖不老將焉如¶
軍持銅鉢此生畢買田即𠊓芙蓉湖¶
　　木末亭作¶
曉登木末亭南望新林浦烟嵐紛四圍三山𣺌何許旭¶
日麗飛甍雲物𡡾晴溆風景在江山離宫半禾黍顧瞻¶
金川門悲来不能語惟餘博士祠正氣留終古¶
　　守風燕子磯¶
刁騷夜雨打吴㮄三日南風燕子磯安得滄波如匹練¶
便乗䡖舸去翻飛長江巨石想飛動漁燈戍鼓相因依¶
<pb:KR4f0019_SBCK_001-19a>¶
栖霞咫尺不&KR0014;到白下古城春又歸¶
　　憶虎丘鶴澗¶
清逺道士養鶴處人去亭空鶴不飛千古清泠一勺水¶
至今猶浸白蓮磯昔逰曾記仙靈語竒絶白雲蓊欲歸¶
(白雲蓊欲㱕青松忽/消半清逺道士詩也)¶
　　和吴淵穎題錢舜舉張麗華侍女汲井圖¶
景陽樓上鐘聲止結綺閣中美人&KR0120;百花溼露啼宫鴉¶
&KR0951;盧曉汲銀河水黄奴慵&KR0120;𠋣隠囊瓊枝璧月交輝光¶
貴人夾坐詩先就狎客擘牋歡未央玉樹歌䦨方競𡡾¶
桃葉山前陳鐡&KR0016;青龍飛出建陽門羣鳥空呼奈何帝¶
可憐拂檻曉粧時入井倉皇𨙻得知千載畫圖猶省識¶
<pb:KR4f0019_SBCK_001-19b>¶
石欄紅淚黦胭脂¶
　　和吴淵穎題𡊮子仁巴船出峽圖¶
桃花夜汎三川水蜀中估船日千里錦官城外&KR0204;東吴¶
萬里行當自兹始金牛玉壘向天開朝雲突兀瞿唐堆¶
飛流一瞬下萬仞長年屏息顔如&KR0069;峽中無人但煙霧¶
杜宇聲悲客行處巴巫迎神歌竹枝忽見雲安郭邉樹¶
上峽懸橦下安流東風吹送江陵舟卻&KR0025;一幅鵞溪上¶
髣髴三刀夢益州¶
　葉訒菴自吴中&KR0009;予長歌兼示金山見憶之作奉¶
　　　荅¶
昔者我登浮玉山大江駭浪流潺湲岷峨萬里在眼底¶
<pb:KR4f0019_SBCK_001-20a>¶
荆門郢樹浮盃間彭城蘭陵一朝盡令我慨歎愁心顔¶
此時側望天北極漁陽莾蕩連雄𨵿玉堂美人侍帝側¶
兩年不見飛鴻翼海内慿誰論素心萝裏思君見顔色¶
蒼梧慘淡雲氣深九疑緜&KR0684;瀟湘隂重瞳南廵忽𡨜莫¶
園花陵草俱沾襟聞道髙陵變深谷即看碧海飛黄塵¶
雲霄侍&KR0025;㡬人在飛蓬落葉愁春心夫子盛年何婉孌¶
日夕含香玉皇殿衆中獻賦欲凌雲御前&KR0016;馬如飛電¶
即今蕉萃百不如落拓江湖復相見吁嗟㦲人生遇合¶
亦偶然雄飛雌伏皆可憐不見東方曼倩號大隠金門¶
據地歌向天又不見開元天子盛文&KR0872;隴西王孫稱謫¶
仙調羹未罷夜郎謫至今青山采石垂千年君家况近¶
<pb:KR4f0019_SBCK_001-20b>¶
崑山麓二陸臺邉結茅屋放鶴朝&KR0025;西&KR0951;歸采蓴夜向¶
南湖𪧐感遇終懐&KR0038;士恩憂時莫效長沙哭三山圖畫¶
一江分何日題詩共夕曛妙髙臺上江如練南望姑&KR0171;¶
是白雲¶
　　秋日題閔園水亭¶
南人習烟水結屋如舫居真州水水多城市通樵漁一¶
溪納三江潮汐相盈虚茆亭碧溪上浦溆臨前除曉風¶
㫁蒲響夜露幽花舒孤雲散天末好鳥鳴午餘緬懐華¶
林歎持此謝簮裾¶
　　同楊西印副使蔡馠若秀才夜登觀音山眺曲阿¶
　　　後湖¶
<pb:KR4f0019_SBCK_001-21a>¶
我昨南渡登金焦鯨魚䟦浪生風濤更上君山俯震澤¶
長江萬里窮秋毫五日探竒興不盡曲阿城畔来登髙¶
觀音山髙髙百丈星辰羅列捫層霄懸崖絶磴挂猿臂¶
崇巒疊嶂森松毛山巔作亭瞰飛鳥湖光山色相週遭¶
練湖一萬六千頃𫝑與江海爭迢遥淵注渟著古𫠦歎¶
滄桑磨滅非前朝風景不異謝郎死我来慿眺凌寒宵¶
長嘯空山荅山鬼驚飛鵰鶻求其曹滄波混茫接元氣¶
有如盂水浮堂坳氷夷擊鼓百靈集金支翠羽光飄揺¶
是時月黑風怒號萬弩突射錢塘潮蛟龍屭贔時隠現¶
靈胥慘澹天吴驕髙麗長山互鈎帶六州一氣𢌞斗杓¶
楊公蘄黄昔開府坐清江漢真人豪蔡生白晢美無度¶
<pb:KR4f0019_SBCK_001-21b>¶
頗&KR0014;飲酒歌離騷東吴菰蘆有君輩力鞭巨石驅神鼇¶
練塘一勺好栖托結隣未卜心空勞酒䦨歌罷意惆悵¶
烟江明日横䡖舠¶
　　九日與方爾止黄心甫鄒訏士盛珍示集平山堂¶
　　　送方黄二子赴青州謁周侍郎¶
西風蕭蕭天雨霜秋髙木落當重陽鶗鴂先鳴&KR0525;芳歇¶
䧹門鴻雁来何方今我不樂出行邁西城近對平山堂¶
歐公風流已黄土舊逰𡨜莫風烟蒼喬木修竹無復在¶
荒蕪㫁隴棲牛羊劉(原父)蘇到日已陳跡况復清淺論滄¶
桑京江南望流湯湯北固山髙枕鐡甕蕭公旌斾何飛¶
&KR0045;雲龍直北雲茫茫彭城戲馬啓髙宴至今邉朔傳名¶
<pb:KR4f0019_SBCK_001-22a>¶
章孤蓬驚沙振叢薄哀螢蔓草&KR0414;雷塘&KR0025;来王霸已如¶
此牛山何必霑衣裳與君並坐但鼓瑟醉倒聊復呼葛¶
彊樽前聚散况難必羽聲變徴何激昻明朝送汝望諸¶
澤欲趁桓公作急裝¶
　　登文㳺臺¶
玻瓈江上謫仙人東來萬里辭峨岷熈寧元豐不得意¶
翩然戯弄淮南春龍圖學士(孫莘/老)忤權要祥符宰相餘王¶
孫(王㝎/&KR0038;)黄樓一賦軼屈宋無雙&KR0038;士推髯秦(少㳺)四公相逢¶
向淮海酒酣耳熱氣益振珠湖三十六陂澤髙臺下瞰¶
何嶙峋錦繡詩篇照天地與臺光景長鮮新雲烟過眼¶
一飛鳥黄河曲注江東奔人民城郭半遷改此㙜屹立¶
<pb:KR4f0019_SBCK_001-22b>¶
當湖濱恵州儋耳垂萬死後生望古傷吟䰟何人請籍¶
元祐黨至今泚顙慙安民豈如此臺好名字永絶狐鼠¶
芟荆榛我来逰眺嵗㡬度溪毛明信古𫠦敦逺帆如鳥¶
樹如薺湖光雲霧相摩吞嚴冬沆瀣但一氣大雪片片¶
鋪龍鱗酹公一語公莫嗔作詩一笑君應聞(末即坡公題/太白像語)¶
　　過汜光湖懐古¶
嗚呼正德中嬖豎隳皇綱華容既遐謫劉謝咸髙翔談¶
笑誅刑餘臺閣資文襄逆濠睨神器弄兵下鄱陽𫝑異¶
北平順跡同吴濞狂桓桓文成公將帥皆龍驤義旗出¶
章貢狡童旋已亾如何萬乗尊南廵来建康羅綺照江¶
水姝麗傾淮&KR0045;誰&KR0435;白雲謡載詠黄竹章兹湖兩駐蹕¶
<pb:KR4f0019_SBCK_001-23a>¶
名因翠華長龍舸與鳳艒樂㦲方未央膠舟古𫠦戒遺¶
恨憐昭王事徃二百年寒波但菰蔣月暗津鼓急楓落¶
漁燈&KR0765;緬懐豫且歎弔古重悲傷至今泰陵樹松柏無¶
斧斨¶
　　夜遇陳伯璣即別¶
聞君返西江﨑嶇&KR0010;將暮不知秋浦歸復此吴陵遇煙¶
暝失漁邨雪消&KR0070;江樹惆悵聞荒雞別君立前渡¶
　蘇門行&KR0009;劉公㦷兼呈孫鍾元先生¶
劉生俠氣老不除腰間玉具纓曼胡目送飛鴻卧西省¶
晝萝秋水思菰蒲掉頭一竿清潁尾琉璃萬頃堆西湖¶
憶昨𦗟爾御風撡山泉抉溜松風呼黄鵠山頭一握手¶
<pb:KR4f0019_SBCK_001-23b>¶
戴公徃蹟今有無山中舊約息壤在相看一笑言非疎¶
(舊在京師𦗟公㦷彈/御風操贈詩有與君更作他年約黄/鵠山頭訪戴行之句壬寅果相遇黄鵠山下此事甚竒)濤頭如山五馬¶
渡酒酣夜別黄公壚平山堂上望汝潁恨無好句&KR0503;歐¶
蘇昔與汪(琬)程(可則)共槃礴看君寫作蘇門圖恠石槎枒¶
樹蕭瑟醉墨絶似雲林迂嘯臺鸞鳳儼在耳安知嵇阮¶
非吾徒聞君近散萬金盡便衣掃塔辭妻孥山中有鄰¶
德不孤蘇門先生今大儒夏峯邨邉看秋&KR1260;雲中髣髴¶
開精廬尋源采藥去不返空留鳥跡巖間書廣陵西望¶
連孟諸倘逢樵叟一相訊山中服食今何如¶
　　甓湖舟夜讀渭南集偶題長句¶
少陵不作昌黎死大峨仙人落儋耳渭南老子来堂堂¶
<pb:KR4f0019_SBCK_001-24a>¶
鬱律蛟龍蟠筆底半世功名梁益間拓&KR0076;横矟劒門關¶
白頭鏡水江湖萝夜夜山南射虎還¶
　　陸放翁心太平菴硯歌為畢通州賦¶
娬𡡾散花峽艱危道士磯放翁過此留清辭何年片石¶
堕㵳泬龍堂荒忽蟠蛟螭先生當年西入蜀迎風十丈¶
搴黄旗下牢䕫門波浪惡白鹽赤甲天下竒轉入興元¶
瞰河渭山南射虎黄雲垂大散𨵿頭見烽火賦詩草檄¶
如星馳此硯爾時伴戎幕賢於十萬熊羆師鶯花海中¶
九年住春江醉捲千玻瓈錦官城裏蘋風閣百觴萬首¶
爭淋漓此硯爾時厠髙讌飽霜千兎相追飛先生老矣¶
竟東下鏡湖支枕看風漪但餘此硯共幽獨猶能&KR0120;賦¶
<pb:KR4f0019_SBCK_001-24b>¶
&KR0025;軍詩紹興淳熈一片石流傳異代誰使之曾窮梁益¶
掠吴椘(放翁金崖/硯銘中語)吾曹想像空嗟咨畢侯家近黌堂側草¶
生書帶紛葳㽔劍南一卷不離手興来春日吟茅茨携¶
渠歸去坐懐古㝎有雲霞生墨池¶
　　卞忠貞公墓下作¶
松柏何蕭蕭云是卞公墓背踞冶城顛前臨大桁路緬¶
昔氷嘉時流人競南渡舉&KR0038;扇清言作逹相矜慕惟公¶
執鄙吝巗巗畏峰距一朝荒傖来旌飛歷陽樹&KR0145;節慚¶
王公種薤笑諸&KR0067;堂堂卞將軍授命青溪渡父子忠孝¶
俱大節光&KR0038;𡵯快意温平南屨及雷池戌一戰翦長鯨¶
鐘簴仍如故握爪識忠貞死綏表風素英爽載雲旗陟¶
<pb:KR4f0019_SBCK_001-25a>¶
降神靈雨咫尺𡊮司徒異代同金鑄¶
　　𪧐長干寺¶
支公邀我𪧐清夜開南軒龕燈照維摩跏趺寂無言下¶
簾啓北牖山夕烟景昏中夜微風作凉雨灑林園𪧐鳥¶
稍驚&KR0120;時聞嘉樹喧枕簟生夕凉罏香歇微温勞生疲¶
津梁聊息應對煩¶
　　六朝松石歌贈鄧簡討¶
夀陽太史好竒古邀我来觀六朝之松石不辭重墊一¶
角巾此生當著㡬兩&KR0282;入門大呌走欲顛袍笏淋漓狂¶
太劇蟠根近連瓦官寺吹香正鄰虎頭宅蒼皮黛色磨¶
青銅老幹樛枝拓金㦸蕭梢上摩白日暗輪囷下瞰蒼¶
<pb:KR4f0019_SBCK_001-25b>¶
烟積千年為䃜誰得見已有脂香化靈珀石𫝑嶙峋不¶
相讓元氣盤盤絶繩尺蒼苔剝盡南宋字刼火不受陳¶
宫厄(陳𠦑寳/三品石)終南太華若在眼咫尺壺中苦崩廹誰遣史¶
書宋星隕將無神受秦鞭斥晦㝠豈非&KR0017;物庭風雨當¶
防巨靈擘王謝衣冠失江左齊梁人代成今昔建康宫¶
殿㡬青燐此石此松閱朝夕一物亦荷皇天慈懐古茫¶
茫百憂集擊琴欲罷且髙吟謖謖寒風灑巾幘¶
　　金陵曉發¶
月落驃&KR0016;航潮生鎮西宅&KR0293;&KR0293;逺林樹烟景紛如積煙¶
際下漁舟樹杪帶行客何處金陵思秋江葦花白¶
　陳生行戲送其年歸陽羡¶
<pb:KR4f0019_SBCK_001-26a>¶
陳生陳生爾既不&KR0014;入淵斬長蛟又不能登山射猛虎¶
復不能亡賴作横苦郷里十載哦詩守環堵徒抱輪囷¶
一片心藜藋鼪鼬相枝拄昨日渡江来今復渡江歸運¶
租船上苦憔悴風髙浪湧横江磯朝来&KR0009;我新詞句明¶
月無情蟬鬢去五湖歸去伴漁竿楓岸蘆汀不知處季¶
鷹鱸鱠思江東我亦年年嘆轉蓬期汝扁舟同射鴨銅¶
官山下竹枝弓¶
　　江上讀韋詩¶
彈琴向空江夜靜見江月水波正遥裔河漢坐超忽五¶
絃泛波濤餘音散林樾沙邉鶴唳逺烟中人語歇何處¶
椘山青孤帆逺將沒獨有韋公詩依依伴清絶¶
<pb:KR4f0019_SBCK_001-26b>¶
　蕭尺木楚詞圖畫歌¶
大江秋老歌離騷江波瑟瑟風刁刁恠石巃嵸壓崩濤¶
猩猩歗雨悲猿猱楚纍一去二千載使我後死心勞忉¶
齧桑敗盟西帝驕商扵六百横相要武𨵿一入不復返¶
章華㙜殿生蓬蒿江潭憔悴子蘭怒蛾睂謡諑𦍑安逃¶
長楸龍門望不見木蘭桂樹棲鴟梟騏驥不御愁跼跳¶
菉葹　蕠糅申椒呵壁荒唐罷天問沅湘西逝䰟難招¶
蕭梁王孫筆佹僪攀挈顧陸提僧繇丹黮粉黕寫此夲¶
墨花怒捲湘江潮湘君夫人降荒忽&KR0038;殤山鬼来蕭颾¶
青楓斑竹染啼血靈風神雨紛飃颻酒䦨歌罷老蛟泣¶
星辰迸落江天髙¶
<pb:KR4f0019_SBCK_001-27a>¶
　　𪧐弘濟寺¶
名藍敞積翠遥夜開禪闗山半聞清鐘夢&KR0116;心亦閑飛¶
雨灑江介流雲滿空山五載復投止塵勞慙昔顔¶
　　黄子久王叔明合作山水圖¶
有客示我七尺練云是黄王之合作粉墨駮蝕神淋漓¶
巖谷髙深氣盤礴長林巨壑來畏佳飛鳥流雲去寥廓¶
空堂白晝生風霆飛瀑千尋競噴薄老松撐突夜乂臂¶
恠石縦横鵞鸛啄石稜松鬛若無路忽向青冥得樓閣¶
峭壁無梯猿臂絶天外孤茅誰𫠦&KR0350;滿堂動色神悄然¶
題字依稀辨黄鶴吳興清逺鷗波亭家法賢甥宛如昨¶
意匠慘澹經營成范緩倪迂大張拓富春老人年九十¶
<pb:KR4f0019_SBCK_001-27b>¶
煙雲供養窮三樂扁舟訪舊霅川来偶&KR0025;縑素論丘壑¶
為添樵徑螺髻旋逺峰一角空中落逺人無目樹無枝¶
妙解通靈失糟粕吴興富春幾百年此意天然殊斧鑿¶
山人癖如阮宣子蠟&KR0282;猶堪代芒屫惜無劉尹買山錢¶
苦向畫圖躭寂寞此中三日容坐卧便擬拂衣永棲託¶
明年借汝春晝閑梅老無花竹生籜¶
漁洋山人精華録卷一¶
　　　　　門人監察御史崑山盛符升&KR0038;子祭酒江隂曹禾同訂¶
　　　　　康熈三十九年五月十五日門人林佶謹書¶
　　　　　　　　　　　　　　　男啟涑恭閱¶
