# -*- mode: mandoku-view; -*-
#+TITLE: 漁洋山人精華錄
#+DATE: 2015-09-11 17:17:49.285460
#+PROPERTY: ID KR4f0019
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0413-009漁洋山人精華錄-卷九.
<pb:KR4f0019_SBCK_009-1a>¶
漁洋山人精華録卷九　門人候官林佶編¶
　今體詩¶
詔起奮威將軍鎮保寧(仍用貢馬韻)¶
手詔雲霄下將軍授鉞新即看驅虎兕不必鬭麒麟百¶
戰能輕敵&KR0012;忠久致身龍驤功第一重憶㝎三秦¶
　　聞官軍復瀘州¶
月黑斫連營嫖姚轉戰輕已探猛虎穴急扼釣魚城三¶
峽烽相照雙江浪漸平萬州羣盗在從此事刀耕¶
　　為牧仲題黄鶴山樵破牕風雨卷(卷首四字分&KR0032;書古田作)¶
風雨催黄葉蕭蕭下敝廬秋凉擁衣褐老屋卷殘書逺¶
岫&KR0252;&KR0252;失寒潮淰淰虚故園饒此境歸思近何如¶
<pb:KR4f0019_SBCK_009-1b>¶
　　懐翕菴中丞沅州¶
&KR0261;&KR0261;沅江路悠悠椘塞窮昆明猶萬里休聴鼻亭公¶
　　送陸辛齋歸海寧¶
叢菊初花秋氣深花前君唱渡江吟杜陵乍喜歸三徑¶
寳劍猶堪直百金樽酒離亭折楊栁&KR0012;舟遥夜泊楓林¶
若邪谿水雲門寺欲約東逰思不禁¶
　　辛齋已行復來取別再送之¶
意外復攜手徘&KR0422;下潞亭扁舟逐陽雁秋色老江萍去¶
路潮連樹離心雪滿庭入門嘲陸展一笑&KR0259;星星¶
　　送侯大年歸嘉㝎¶
送客三江去東吴更向東潮添瓜蔓水秋老鯉魚風徃¶
<pb:KR4f0019_SBCK_009-2a>¶
事浮雲外名家信史中明年見侯喜把釣莫匆匆¶
　　題王元照仿宋元人小畫為牧仲作¶
琅琊家世鳳麟洲翰墨人間第一流松&KR0020;髙低疑鸛啄¶
溪紋參伍學蠶頭扶笻名岳雲峰細放鶴空亭雪棧幽¶
白首奉常今又死買絲重擬繡廉州(烟客先生以今年卒)¶
　　題王元式國博秋思詩後(詩云秋雨茂陵人獨卧西風汾水雁/還來)¶
茂陵風雨瀟瀟夜愛爾哦詩四壁秋多少長安苦吟客¶
瘦羊博士擅風流¶
　　史局漫興¶
南山種豆憶長林東觀淹留諧&KR0046;心巫峽猿啼兵未解¶
武谿鳶跕嵗將隂牢愁不畔中山酒慷慨還為上堵吟¶
<pb:KR4f0019_SBCK_009-2b>¶
槖筆年年竟何補虚將衰鬢點朝&KR0426;¶
　　得翕菴書¶
昔建中丞節天邉送使車連朝薊門雪一&KR0083;漢陽書雲¶
夢征鴻&KR0120;沅湘落木踈夜郎莊蹻路兵氣近何如¶
　　送袁士旦之玉田¶
無終東去路亭鄣古雄邉水出彈箏峽春生種玉田馬¶
蹄穿塞雪鳥道入山烟詠史清秋夜應逢謝尚賢¶
　　送李松客令髙淳託訪詩人邢孟貞遺集¶
縣庭臨石臼風俗至今淳鳬雁成墟市菰蒲雜吏人花¶
時閑卧閣漁舍曉班春借問詩人宅柴門滿白蘋(李因是)¶
(詩訪邢妻子以三百金為置腴田若干畆云)¶
<pb:KR4f0019_SBCK_009-3a>¶
　　懐崔不雕(不雕常有丹楓江冷人初去黄葉聲多酒不辭之句為世傳誦)¶
藉甚崔黄葉才名二十年身無一枝&KR0046;詩已衆人傳屋¶
&KR0342;撈鰕渚潮荒種蛤田風塵京洛客深愧博陵賢¶
　　十一月六日星變¶
召對紀事¶
明河寒已沒白氣亘宵長掩月光疑晝經天夜有芒轉¶
輸窮蜀道邉計切秦疆見說蓬萊仗公卿近　御床(是日)¶
(有裁併秦蜀制府之命)¶
　　送髙念東先生予吿還山五首¶
前身憶是陶通明山中白雲無限情滿院松風一聲鶴¶
三層樓上坐吹笙¶
<pb:KR4f0019_SBCK_009-3b>¶
若士雲將是夙期相逢汗漫欲何之偶然擲杖成龍去¶
又過蓬萊日主祠¶
何處神山滄海東巨峯萬仞插晴空青天無&KR0070;雲濤捲¶
下視辰韓墨點中(巨峯勞山最髙處)¶
暮逰碧玉閬風顛朝過扶桑近日邉戯弄東王與西母¶
神芝行處滿瓊田¶
曾窮華蓋與鈎陳又到朱陵蜃海濱不信仙人十洲地¶
也傳風俗似吴人¶
　　再送念東五首¶
龍門雪後山爭白金谷園中花映紅著箇香山老居士¶
任人圖畫作屏風(白詩兼聞好事者寫我作屏風)¶
<pb:KR4f0019_SBCK_009-4a>¶
解印歸來&KR0130;道居風情真似白尚書&KR0012;琴隻鶴還留在¶
駱馬楊枝卻讓渠¶
錦湖秋色&KR0222;漣漪湖裏逰人歌竹枝斜日泊&KR0179;紅蓼岸¶
神鴉飛過魯連祠¶
長白山中&KR1587;白驢偏提時掛小籃輿八騶朱雀航南路¶
可似先生薄笨車¶
籠水羣山繞郭明杖藜随處有泉聲名藍金碧和煙雨¶
小李將軍畫不成¶
　　曉雪¶
稍稍侵簾額盈盈堕瓦溝竹枝全搶地芸餅未離篝風¶
峭遲開閣窗明緩裹頭如何玉堂曉偏憶剡川逰¶
<pb:KR4f0019_SBCK_009-4b>¶
　　訒菴翰長招同荆峴侍講羡門編修過善果寺¶
偶然偕素侣佛日到香林亭午無人處青苔滿院隂三¶
衣消瘦服半偈妙明心愛就魚山宿蕭條寫梵音¶
　　輓伊翕菴中丞二首¶
家世南充郡(唐伊慎封/南充郡王)功名僕射看行營諸道合報&KR0038;寸¶
心丹未取黄金印先逢白玉棺招魂何處是瘴霧夕漫¶
漫¶
馬革平生志昆明未息戈星辰移九列書檄動諸羅歿¶
視悲荀&KR0367;生還失伏波故人歌薤露流涕向山河¶
　　瀛臺¶
賜宴恭紀六首¶
<pb:KR4f0019_SBCK_009-5a>¶
朝來　勅賜宴淋池桂檝蘭舟待水嬉渡盡雲沙囘首¶
望緑楊風外颭黄旗¶
越羅吴錦尚方來黄&KR0083;書名繡作堆次第鵷行齊拜賜¶
凉蟬聲裏謝恩&KR0326;¶
御舟徃徃艤沙汀瓊島中流日㡬經不是華林樂魚鳥¶
慈顔近在五龍亭¶
中㫖頻傳内大臣龍眠學士　命重申捧觴跪&KR0120;華裀¶
上蘋末風來散酒鱗(唐詩玉船風動酒鱗紅)¶
崇蘭風汎共徘&KR0422;九畹&KR0045;&KR0045;取次開鄭重天香攜滿袖¶
移&KR0025;弘徳殿中來¶
太液池中百子蓮花開十丈藕如&KR0179;酒䦨　宣賜歸鞍¶
<pb:KR4f0019_SBCK_009-5b>¶
重錯認滄洲太乙仙¶
　　送毛斧季歸常熟(故處士晉子也)¶
昆湖有真&KR0046;金粟緬髙風桑海遺民老襄陽&KR0132;舊空人¶
言虞仲里又得小毛公廿載淮南別吴江㡬落楓¶
　　中秋後得富順范生嘉州帥生書知其陷賊不辱¶
　　　偽命遂有是作¶
㡬載豺狼横(去聲)巴蜀今朝書尺慰相思天彭井絡欣無¶
恙伏劍佯狂更不疑㑹見費貽徴合浦何妨甄濟動京¶
師汝曺識字知忠孝一笑南樓倒接䍦¶
　　&KR0171;羅國王墓(在徳州王以明永樂十五年來朝賜印誥歸次徳州卒/葬以王禮謚恭㝎)¶
當年重譯入長安屬&KR0038;威儀盡漢官萬里滄波歸路逺¶
<pb:KR4f0019_SBCK_009-6a>¶
九河春雨墓門寒空聞螭首生金粟無復魚膏照玉棺¶
欲薦溪毛重迴首亂鴉殘日夕漫漫¶
　　&KR0009;李鄴園尚書二首¶
閩天烽火逹錢塘太乙靈旗&KR0204;越疆文武共推周吉甫¶
勲名誰竝郭汾陽椎牛五夜千夫膳射虎三秋百戰塲¶
今日羅平妖鳥盡早聞憂&KR0038;鬢如霜¶
爛柯山上陣雲低太末城頭月暈齊飛檄直臨彭島外¶
纎塵不動浙江西戰袍血濺盤鵰鶻雄劍霜寒淬鸊鵜¶
半壁東南功不細　天書頻下武都泥¶
　　和徐健菴宫賛喜吴漢槎入&KR0028;之作¶
丁零絶塞鬢毛斑雪窖招魂再入&KR0028;萬古窮荒生馬角¶
<pb:KR4f0019_SBCK_009-6b>¶
㡬人樂府唱刀鐶天邉魑魅愁遷客江上蓴鱸話故山¶
太息梅村今宿草不留老眼待君還(吴梅村先生昔有送漢槎/出塞長句見集中)¶
　　大雪過宋牧仲郎中¶
至後第三雪依然六出斜度窗明曙色穿樹競春華清¶
唳鶴將子暗香梅著花素心零落盡動即到君家¶
　　雪中牧仲置酒邀食熊白¶
故人寒置酒熊白亦初胹已下何公箸寧思漢殿時蟄¶
藏元自宻攻穴苦相危當食勞三歎風花滿意吹¶
　　送葉井叔歸椘¶
落燈風急寒吹衣寒谿先生昨憶歸青門祖帳太蕭瑟¶
白社故人今是非漢上題襟情不極郢中懐古和真稀¶
<pb:KR4f0019_SBCK_009-7a>¶
碧雲無際椘天濶目送瀟湘春雁飛(井叔近示郢中懐古詩甘/首甚工)¶
　　送汪舟次檢討林石來舎人奉使琉球四首¶
屬&KR0038;滄波外微茫萬里流雙持龍虎節遥拂鳳麟洲守¶
禮諳殊俗乘槎愜壯逰使星霄漢上先入大琉球¶
掛席&KR0204;歸墟通言隷&KR0090;胥避風占海鳥䟦浪舞神魚&KR2378;¶
服看天使金函䕶　璽書雄才能作賦休讓木(御/名)虚¶
積氣浩茫茫乘流出大荒嘯歌聞海若擊汰薄扶桑日¶
月相吞吐蛟龍或遯藏始知九州大騶衍未荒唐¶
見&KR0003;彭湖嶼元戎佇捷勲習流多戰士横海拜將軍出¶
險雲濤壯飛書露布聞早成風土記歸報　聖明君¶
　　上陵歌四首¶
<pb:KR4f0019_SBCK_009-7b>¶
兩京相望海雲開馳道如&KR0076;候&KR0016;催金馬碧雞新奏捷¶
太平　天子上陵來¶
令支&KR0326;合萬重山閃日旌旗虎豹閑東望風雲過沛上¶
西來車&KR0016;出蕭&KR0028;¶
遼水東&KR0326;北鎮斜龍盤虎踞帝王家依依最是&KR0028;門栁¶
十二年前拂翠&KR0160;(辛亥大駕謁陵扵盛京今十二年矣)¶
艱難王業本岐豐扶杖來觀父老同　詔賜大酺還給¶
復一時歌舞徧遼東¶
　　贈蔣京少¶
靈潭名玉女窈窕冨仙蹤蔣子讀書處雲嵐深㡬重曾¶
過洞庭野長嘯祝融峯他日期相訪潭烟吟夜龍(張祐玉)¶
<pb:KR4f0019_SBCK_009-8a>¶
(女潭詩可當烟月下一聽夜龍吟)¶
　　荅沈客子示洞庭新詩¶
吴越具區藪中浮兩洞庭逸情逐花水長嘯獨&KR0045;舲靈¶
笈傳神禹丹砂訪蔡經抽帆吾計得同看莫&KR0117;青¶
　　爲㓜華題五子論文圖¶
馳情渭北樹注目江東雲不是顔光禄誰當詠五君¶
　　雨後至天寧寺¶
凌晨出西郭招提過新雨日出不逢人滿院風鈴語¶
　　㓜華給諌招同愚山健菴大可季甪集祝氏別墅¶
黄門休沭暇池館愜招尋人語碧苔徑鶴鳴修竹林微¶
風交落絮流水澹春隂坐愛鯈魚樂悠然濠上心¶
<pb:KR4f0019_SBCK_009-8b>¶
　　吾州¶
休夏吾州好明湖爽客襟亭横帝子渚(北渚/亭)溪繞使君林¶
酒愛碧筩飲詩成白苧吟凭欄&KR0204;千里雲外&KR0070;峯深¶
　　錢選折枝牡丹二首¶
三尺霜縑寫䑕姑檀心倒暈貌來殊如今疑夢還非夢¶
曾向南泉見一株(&KR0195;中多衲子詩)¶
驛&KR0016;筠籠進折枝洛陽金粉入宫時永嘉水際知多少¶
謝客曾無五字詩¶
　　滇南凱旋歌六首¶
鈞天樂動五城樓玉輅前行十二斿親見萬方頻送喜¶
翠華三度幸盧溝(湖南福建雲南大軍振旅皆駐蹕盧溝郊勞)¶
<pb:KR4f0019_SBCK_009-9a>¶
將軍收取舊山河飲馬蘭滄萬里波珍味天厨人不識¶
禁中特遣一封駝¶
升中大禮視圜丘黄幄天清宿霧收朝罷將軍先受賞¶
尚方催進&KR0181;貂裘¶
都人夾道看旌旄萬里歸來血洗刀韝上竒鷹皆帶角¶
仗前天馬盡拳毛¶
原廟衣冠二十春太平今見上陵辰&KR0090;犀瑇瑁新供祭¶
巧使安南僃九賓(上將謁孝陵適安南國請封表至京)¶
清時王㑹徧諸方絶調昇平嗣柏梁&KR0025;此漢家新樂府¶
白狼添詠又三章(今年上元賜朝臣宴扵乾清宫效柏梁體賦昇平嘉/宴詩/御書頒賜)¶
　　㝎武蘭亭䟦尾二首¶
<pb:KR4f0019_SBCK_009-9b>¶
繭&KR0083;風流世不傳昭陵玉匣死難捐乞兒一物雖癡絶¶
猶勝分香望墓田¶
片玉明駝出禁門人間蟬翼重璵璠一般雲散宣和刼¶
不及陳倉十鼓存¶
　　&KR0009;曰緝侍御¶
與君契濶十載餘聞君卻掃身巖居中年頗學慈氏法¶
邇來兼讀長桑書梅開臘月一杯酒(鄢陵臘梅/冠天下)氷泮黄河¶
雙鯉魚擬向老禪分半席狸奴白牯意何如¶
　　憶公㦷吏部(公㦷未歿前一日與其友蘇銘茂斿在鳳陽龍興寺/禪喜竟日歸旅舎遂化去是夕見夢扵&KR0171;吟詩云六)¶
(十年來一夢醒飄然四大御風輕與/君昨日龍興寺猶是柂泥帶水行)¶
弱草棲塵漫自驚知君解脫萬緣輕分明一笑凌雲去¶
<pb:KR4f0019_SBCK_009-10a>¶
撒手靈芝殿上行¶
　　朱浙清明上河圗二首(萬伯修司馬家物)¶
金明池上栁吹綿仕女紅粧照水鮮學取鵝黄宫様窄¶
一雙新畫孟家蟬¶
夢華彷彿舊東京瞥見丹青眼暫明忽忽停盃縁底事¶
西風殘照近青城¶
　　送虞虞山通㕘予告歸雲南(時年八十有五特賜馳驛)¶
兩朝黄髪承恩久萬里青蛉擁傳歸驛路近南梅信早¶
家山向日鷓鴣飛刼灰歷後昆明在華表來時故舊非¶
檢&KR0039;賜衣重灑淚　孝陵松柏巳成圍¶
　　得董玉虬侍御書¶
<pb:KR4f0019_SBCK_009-10b>¶
離別是何日蒼茫十五年形容非少壯喪亂各風烟諌¶
草今誰識遺經好獨傳(君註/三禮)故交零落盡有夢太湖邉¶
　　題徐&KR0016;省集後二首¶
江左黄星事又新蕭蕭白髪入咸秦茂陵玉盌通天表¶
未信初明是恨人¶
菽寥小雪閑中過斑駁新霜鬢上加(徐句)擁鼻微吟一惆¶
悵殘年風景又天涯¶
　　冬夜詠說巖翰長貽詩感舊賦懐兼呈容齋侍郎¶
凍雲釀雪故低垂手&KR0353;松明漏箭遲半世心期三嵗字¶
殘年風景六篇詩草橋南畔看花處浴殿西頭下直時¶
暗&KR0070;同逰㡬人在吟成催白&KR0070;莖絲¶
<pb:KR4f0019_SBCK_009-11a>¶
　　喬子靜編修見示使粤集既為序之復得一絶句¶
　　　書扵卷尾¶
澧蘭湘芷供章句海雨江風生齒牙卻笑陸郎無此筆¶
歸裝空載日南花¶
　　和陳子文入蜀詩二首¶
鳳州三絶無纎手又少旗亭酒共傾唯有金絲㡬株栁¶
臨江映驛拂人行(古稱鳳州三絶手栁酒)¶
　　　右鳳縣金絲栁¶
乍食西川諸&KR0081;蓴重&KR1118;楊檏&KR0181;芽辛栁家新樣君&KR0025;擅¶
多少薑芽歛手人(子女㝡工書法故云)¶
　　　右蜀薑¶
<pb:KR4f0019_SBCK_009-11b>¶
　　䟦子文入蜀詩卷¶
萬里有行役三巴誰賞音經過下簾客風調&KR0029;樓吟羯¶
鼓髙臨水蟬花秀出林舊逰離亂後棖觸十年心¶
　　玉泉¶
御宿川南似渼陂碧琉璃滑淨無泥穠桃弱栁垂垂發¶
沙燕鵁鶄故故低銀漢紅牆九天上流雲&KR0181;閣&KR0070;峰西¶
太平暇日稀逰豫碧草春深輦路齊¶
　　頃和子文蜀薑詩殊非本意再成一首¶
蜀味初嘗萬里餘子薑作鱠憶鯔魚相思若遇東吴使¶
為報張温欲附書¶
　　懐東癡之徳安¶
<pb:KR4f0019_SBCK_009-12a>¶
垂老匡廬去初看九疊屏江湖春浩浩雲霧晝㝠㝠名¶
續髙賢傳人占處士星(伍喬/事)相思問鴻雁㡬日泊宫亭¶
　　興州¶
聞說興州地炎天氷雪遲行宫餘故礎野蔓覆殘碑虎¶
旅&KR0326;遼海鸞旗拂具茨名王今欵塞千帳荷恩私¶
　　趙玉峯通政招同沈繹堂宫詹張箸漢太僕郭快¶
　　　菴侍讀信初太常集金碧園(玉峯滇人園名盖寓故/郷之意)¶
雨歇凉生烟景昏髙臺留客共開樽誰將漢苑丹青樹¶
種向幽人金碧園六詔祗今無斥堠五陵随地&KR0085;丘樊¶
素心晨夕經過&KR0070;便擬柴桑處士村¶
　　嚴人弘寫碧山吟社圖題詩㽞別用韻送之¶
<pb:KR4f0019_SBCK_009-12b>¶
碧山吟社好㡬日返雲林晏起翠微曉開門黄葉深君¶
歸自丘壑予興在登臨頼畫滄洲趣依依慰陸沉¶
　　送黄自先之官平逺¶
水西何處是險絶播州東四郡千山外諸夷一線通聞¶
猿思故&KR0038;&KR0016;&KR0090;識蠻風荒服皆王土無勞歎轉蓬¶
　　送黄方叔之官山海¶
翩翩黄叔度揖我向榆&KR0028;半刺今為政長城無限山扶¶
餘潮信外&KR0012;竹夕陽間重鎮當年地茫茫古戍閑¶
　　過宣城館有感(愚山故居)¶
暮天黄葉落一過西州門無復髙人跡空聞宿鳥喧新¶
阡思掛劒(愚山屬予序其/文集尚未脫藁)舊館憶開樽南望澄江水誰招屈¶
<pb:KR4f0019_SBCK_009-13a>¶
宋魂¶
　　汪鈍翁六十¶
少壯一彈&KR0204;君今六十强相逢顔色改別後鬢毛蒼名¶
在儒林傳經傳弟子行河汾姚與薛㡬輩許升堂¶
　　牧仲&KR0009;秋日廵海雜詩¶
不見宋生久詩來海上峯振衣臨渤碣長嘯動魚龍&KR0012;¶
竹瞻髙節烏丸&KR0204;舊封聽潮相憶處吟㫁角山鐘¶
　　顧茂倫吴漢槎&KR0103;絶句詩　&KR0038;朝止三家乃以拙¶
　　　作參牧翁鈍翁之間戲&KR0009;二首并示鈍老¶
少日詞塲偶噉名重教刻畫太癡生他年傳唱蠻中去¶
㡬許弓衣織得成¶
<pb:KR4f0019_SBCK_009-13b>¶
老去心情百不宜楞伽堆案巳嫌遲誰能更與堯峰叟¶
賭取黄河逺上詞¶
　　與趙秋水話申鳬盟遺事感賦¶
滏水去涓涓東流繞墓田忽驚辰已夢重憶甲申年(謂/鳬)¶
(盟尊人節愍/公甲申殉節)夜雨啼山鬼青春呌杜鵑平生趙元叔白首¶
話燈前¶
　　送孫予立編修周星公禮部奉使安南二十四韻¶
憶昔髙平役扵今&KR0010;屢遷遂休蠻觸鬬共識漢唐年文¶
笥來何&KR0070;包茅貢亦&KR1050;越裳馴白雉征戍罷朱鳶㽛町¶
軍鋒擾西南殺氣&KR0414;妖氛横&KR0090;郡間道絶龍編正朔依¶
然奉訛言㡬處傳乾坤重盪滌遐邇盡陶甄使者南&KR0028;¶
<pb:KR4f0019_SBCK_009-14a>¶
入長安北斗邉職方陳貢贄鞮鞻列宫懸忠孝聞　天¶
語奎章照海堧飾終王禮僃&KR0071;世　主恩偏胙土諸侯¶
貴行人二妙賢　璽書頒冊府英簜破蠻烟衡嶽開雲¶
霧湘流任泝&KR1842;麾前驅瘴癘規外&KR0204;星&KR0292;銅柱懐新息¶
丹砂訪穉川採香三丈木繅繭八&KR0094;綿飛鼠紅蕉裏羚¶
羊碧樹顛檳郎供釀酒蚳子上盤筵風土由來異聲靈¶
此曰宣望塵紛絡繹&KR0016;&KR0090;競駢闐　國體千秋重軺車¶
萬里旋交州新有記真見雒名田¶
　　憶山居示兒子¶
堂静看歸燕村深報午雞松花開細雨筍竹併春泥澗¶
道水兼石山田髙復低休慙令狐子黽勉把鉏犁¶
<pb:KR4f0019_SBCK_009-14b>¶
　　&KR0009;靈轡¶
看山復臨水瀟灑坐禪身我愧龐居士師如竺道人打¶
包殘雪映歸寺藥苗春石瀃新流滿相期淨六塵¶
　　過丁香院訪張&KR0142;園不遇題壁¶
吟遶長廊取次行主人不見緑苔生蜂聲滿院日卓午¶
花氣撲簾春晝晴¶
　　爲朱悔人題王叔椘畫竹卷(叔椘名翹字時羽吴之嘉㝎人)¶
(畫宗米芾尤工草蟲及竹見徐氏海隅集王山人誌)¶
茅齋青壁㡬年成溪路無人畧彴横一夜春雷動崖谷¶
四山風雨籜龍驚¶
　　題乗風破浪圗四首¶
<pb:KR4f0019_SBCK_009-15a>¶
海外真看大九州青天一髪是琉球人間竒觀君知否¶
萬里滄&KR0538;萬斛舟¶
扶桑東望海天&KR0012;虎節龍章擁萬夫正是水犀酣戰日¶
樓&KR0179;十道下澎湖¶
百靈不散石郵閑親見神魚䟦浪間青史他年詫竒事¶
天風三日到中山¶
竹冊親頒異姓王歸來封事動明光儘教乞與丹青手¶
寫作靈槎著日傍¶
　　讀宋胡忠簡公經筵問荅題後¶
御香都染侍臣衣囘首神霄是禁闈卻憶宣和當日事¶
玉真軒裏見安妃¶
<pb:KR4f0019_SBCK_009-15b>¶
　　河間從山公乞滄酒¶
五畤新成禮百神同時啣命帝城闉朔風初過毛萇¶
里西日難遮&KR0067;亮塵丹荔黄蕉炎海路茂林修竹鏡湖¶
濱今宵且乞麻姑酒別後俱為萬里人(滄州古麻姑城)¶
　　與袁生¶
我過瀛海道不見安期生偶借琴髙鯉飄揺南海行相¶
逢四明客遥指赤霞城牛渚聞髙咏能移謝尚情(琴髙趙/人)¶
　德州荅鄭山公留別之作¶
城下河流日暮寒明燈緑酒罄交歡從知越絶風烟好¶
敢謂珠厓道路難嚴瀬千峰雲際出武夷九曲鏡中看¶
官園焙後茶香熟此日思君到建安¶
<pb:KR4f0019_SBCK_009-16a>¶
　　茌平懐古四首¶
經過射書處猶識魯連邨桑柘靈祠裏空瞻玉貌存¶
　　　右魯仲連¶
玉&KR0107;掛臣冠滅燭聞薌澤此際獨留髠僕亦堪一石¶
　　　右淳于髠¶
火色鳶肩者相逢徧五都不知曾一箇得似馬周無¶
　　　右馬周¶
湖海鬚睂在寧忘社稷讐張公琴酒客能辨殺閭丘¶
　　　右張鎬(杜詩張公一生湖海客身長九尺鬚睂蒼濠州刺史閭丘曉)¶
(不救睢陽鎬杖殺之本傳鎬&KR0285;酒善鼓琴曉即殺王昌齡者)¶
　　畱侯祠¶
<pb:KR4f0019_SBCK_009-16b>¶
嵗晏榖城頭惟餘碧水流何年&KR0181;芝侣共訪赤松逰暮¶
雪寒山道溪毛過客羞﨑嶇倉海意不是為封留¶
　　雪中發東阿望魚山懐古(陳思王聞梵扵此)¶
山郭雪蕭蕭魚山望轉遥洛靈悲子建神女降&KR0076;超即¶
事成今古寒巖閉&KR0299;寥唯餘清梵在一遣旅情消¶
　　魚山神女祠(王摩詰有魚山神女祠歌)¶
雲車入洛㡬時還松桂凄凉滿舊山歌罷迎神送神曲¶
山青無際水潺湲¶
　　陳思王墓下作¶
昔誦君王賦微波感洛神今過埋玉地重憶建安人名¶
豈齊公幹䜛寧殺灌均可憐才八斗終古絶音塵¶
<pb:KR4f0019_SBCK_009-17a>¶
　　自碻磝至&KR0068;城雪中即目¶
碻磝侵曉發&KR0010;晏復窮隂出沒峰巒改蒼茫雲雪深松¶
篁轉山徑烟火隔溪林重戴吟鞭好何如灞岸心¶
　　望小洞庭¶
當日蘇司業風流此暫經重巖望超忽逺水界空㝠積¶
雪明&KR0094;尾浮雲下洞庭明朝新霽好廻首數峯青¶
　　東平思王墓(瓠山)¶
東平㡬驛是咸陽松栢依然&KR0204;故郷帝子不須還悵望¶
漢家陵闕久凄凉¶
　　東平憲王墓(峗山)¶
郷是人亡萬古悲東平宫殿草離離陵前賜劍知何處¶
<pb:KR4f0019_SBCK_009-17b>¶
金粟飄零剩㫁碑¶
　　大雪次汶上題路氏北堂壁¶
百里中都道蒼茫欲暮天湖平蜀山樹雪沒汶陽田魯¶
酒盈觴醉銀鱗下筯鮮東樓無李白且就北堂眠(太白有)¶
(飲汶上東樓詩)¶
　　次兖郡¶
翠華初過魯宗&KR0038;此遺墟猶忝持旌節何殊奉　乗輿¶
川原接鳬繹風物近青徐獨愧鍾離意名符發甕書¶
　　少陵㙜¶
不見杜陵叟猶存杜甫㙜如聞石門路曾共謫仙盃平¶
野蒼蒼合浮雲故故來岱宗青未了髣髴六龍&KR0326;(時大)¶
<pb:KR4f0019_SBCK_009-18a>¶
(駕東廵祀泰山)¶
　　雪後過嶧山¶
&KR0070;仞碧玲瓏參差望不窮波浮泗濱磬雪照嶧陽桐仙¶
洞浮雲歛秦碑野燒空羊車何日去輦路翠微中¶
　　狐駘山¶
髽弔何年事傳聞此伐邾至今歌小子猶似怨侏儒¶
　　古薛城弔孟嘗君¶
田文千載後怊悵雍門彈薛水西流駛空城日暮寒㙜¶
池久蕪没丘壟亦凋殘在莒猶遺恨如君豈足歎¶
　　昭陽湖(一名微山湖)¶
滿湖風皺碧流離微子山前返照時閑掛笭箵泊沙觜¶
<pb:KR4f0019_SBCK_009-18b>¶
紅霞一抹曬鸕鷀¶
　　荆山口待渡¶
西連豐沛走中原風色蕭蕭野渡昏一望&KR0012;城天接水¶
亂山合沓是彭門¶
　　徐州渡河¶
椘漢興亡後雌䧺㡬戰爭大風過泗上落日照彭城玉¶
斗空遺恨銀刀久厭兵登艫一長嘯氷雪太崢嶸¶
　　彭門懐古八首¶
城上黄樓天四垂捲簾坐盡椘山姿羽衣吹笛人千古¶
樓下猶懸五丈旗¶
中原豪傑&KR1313;亡秦椘漢烟銷泗水濱放鶴亭中一盃酒¶
<pb:KR4f0019_SBCK_009-19a>¶
楚山齾齾水鱗鱗¶
樓觀岧&KR4223;戲馬臺宋公九日此傳盃詩人猛士如龍虎¶
只愛江東二謝才¶
僕射軍中似父兄紅蓮書記擅才名重尋汴泗交流處¶
千歩毬塲草&KR0068;生¶
黄葉西陂七字詩後山詩&KR0128;石林知南山磬石流脂滑¶
不刻長洲主簿詞¶
吕梁千仞古&KR0001;嗟况復層氷如莫邪陪尾山前魯祠北¶
紅泥亭子&KR0222;金沙¶
烟銷陂水半篙碧日出曉山千疊青薺麥依然春雪裏¶
忍寒招鶴上空亭¶
<pb:KR4f0019_SBCK_009-19b>¶
風雨彭城意黯然東堂松竹没寒烟潁濱老去東坡死¶
銅狄摩挲五百年(感懐西樵東亭兩兄曩在廣陵官閣西樵有詩云牢/落彭城意經時涕泗零今宵鶴柴雨猶喜對牀&KR0234;)¶
　　宿州遇吴舒鳬¶
昔作薊丘別聞棲陪尾山泉林寫明鏡遥岫列烟鬟豈¶
意浮雲跡相逢梁椘間苻離今夕酒閉閣不須還¶
　　宿州東門道曰汴堤古隋堤也作隋堤曲¶
殿腳三千事巳非隋堤風物尚依稀玉蛾金蠒飄零盡¶
誰見楊花日暮飛¶
　　苻離弔潁川侯&KR0019;公(公宿人)¶
躍馬千山外呼鷹百戰塲(古百戰道/在宿境)平蕪何莾蒼(俱上)雲氣¶
忽飛&KR0045;&KR0299;寂通侯里沈沈大澤郷潁川湯沐盡空羡夥¶
<pb:KR4f0019_SBCK_009-20a>¶
頤王(陳&KR0881;亦州人漢髙帝為置守&KR0193;)¶
　　臨淮¶
凛凛&KR0010;云晏我行淮楚間清川下桐栢衆壑㑹荆山兩¶
岸帆檣濶中流鷗鷺閑恵莊如可即長嘯一追攀¶
　　崔白濠梁人賦詩弔之¶
徐黄老手去不&KR0326;丹青又失濠梁崔清淮粉本還留在¶
折葦枯荷鳬雁哀¶
　　㝎逺靖南侯祠¶
英風動江左廟食儼東城聞道鳩兹郭猶存驃&KR0016;塋椘¶
巫陳桂醑行客拜霓旌杜宇悲何事哀啼逹五更¶
　　將至桐城¶
<pb:KR4f0019_SBCK_009-20b>¶
溪路行將盡初過北峽&KR0028;㡬行紅葉樹無數夕陽山郷¶
信慿黄耳歸心放白鷴龍眠圖畫裏安得一追攀¶
　　泳園夜雪即事同敦復我建&KR0009;耕壺¶
山徑梅花發籃輿香霧中名園皆竹色宻坐即蘭叢&KR0029;¶
檻湍醒酒開簾雪颭風美人一水隔何以慰飄篷¶
　　潛山道中雪¶
處處溪山好倪黄畫亦難雪雲&KR0070;峯白楓桕萬林丹髙¶
下松毛積凄清石溜寒天心愛羈旅巖壑飽經看¶
　　自沙河至唐婆嶺即事¶
皖公山色望迢遥皖水清冷不上潮青笠紅衫風雪裏¶
一林楓桕馬蕭蕭¶
<pb:KR4f0019_SBCK_009-21a>¶
　　二喬宅(彰法山廣教寺)¶
修睂細細冩春山松竹蕭蕭響珮環霸氣江東乆銷歇¶
空留初地在人間¶
　　太湖道中懐鄭山公通政¶
椘尾吴頭去天寒急景沉朝雲灊岳影暮雪剡溪心野¶
店官橋路人家笙竹林相望二千里何處是山隂¶
　　龍山晚渡¶
雪滿龍山望五湖漁舟沙&KR0461;晚招呼慿誰喚起維摩詰¶
重冩寒江雪渡圗¶
　　張睢陽廟(宿松棠梨宫)¶
不識松滋路中丞何代祠椒蘭紛玉座風雪捲靈旗横¶
<pb:KR4f0019_SBCK_009-21b>¶
笛聲猶苦神&KR0246;響易悲同堂真廟食南八是男兒¶
　　除日宿松道中¶
久客忘時序匆匆逼嵗除楓林紅照眼鬢髪白盈梳灊¶
岳多廻䧹潯江&KR0085;鯉魚春風來早晚誰&KR0009;故園書¶
　　乙丑元旦雪中謁五祖山二首(是日立春)¶
南&KR0038;不揺落春風况早&KR0326;行幐穿白雪大事問黄梅絶¶
磴盤空上飛梁拂澗開萬松猶引路消息記重來¶
寳界琉璃淨名香篤耨熏堂開&KR0070;峰雪目盡九江雲優¶
鉢花時現頻伽鳥競聞躊躇下山路楓葉正紛紛¶
　　下五祖山¶
雪滿空山下翠微娱人十里盡清暉野梅香破半溪水¶
<pb:KR4f0019_SBCK_009-22a>¶
翠羽一雙相背飛¶
　　早發黄梅過東禪寺(六祖舂米處)¶
誰識新州獦獠羣傳衣夜半祖庭聞水邉&KR0012;寺半烟篠¶
郭外數峰空雪雲直是西來掃文字翻令南北競紛紜¶
明朝穏把江頭櫓水到潯陽九派分¶
　　濯港(五祖初生入漁&KR0224;處今有&KR0224;埠寺破額山四祖道塲在直北六十里)¶
&KR0224;埠寺㫄風物幽漁人網集亂汀洲阿誰識取源頭水¶
破額山前碧玉流¶
　　太白湖¶
潯陽東北白湖濱雪汊縦横曉問津何處雲中廬岳影¶
滿堤衰栁送行人¶
<pb:KR4f0019_SBCK_009-22b>¶
　　大雪渡潯陽江¶
江水下江州茫&KR0252;九派流雪迷宗炳宅興發&KR0067;公樓六¶
代空殘壘千年此上㳺可憐形勝地擊楫未消憂¶
　　抵九江¶
行行皖口又蘄黄&KR0138;掛&KR0012;帆&KR0204;豫章為報&KR0716;君多置酒¶
夜來風雪過潯陽¶
　　琵琶亭晚望¶
雪重江天合寒深鳥不飛炊烟何處起知是&KR0067;樓磯¶
　　望廬山¶
看山宜雪後五老况相要絶頂霾雲霧諸峯出泬㵳隂¶
陽殊向背吴椘接風潮急瀑來三峽名僧問六朝客程¶
<pb:KR4f0019_SBCK_009-23a>¶
兼水石行色借漁樵磨衲堪終老彭城枉賜貂¶
　　入廬山口號四絶句¶
翠竹青松裏横峰側嶺間坡公曾有語真箇到廬山¶
曉出潯陽郭廬山方出雲雲中雙白鹿邀我問匡君¶
香爐峰近逺望望太髙生莫畏石頭滑終期曵杖行¶
歩歩廬山近蒼蒼雪路深江天雲霧裏何處是東林¶
　　自錦繡峰下至東林寺¶
江州郭外雪雲濃翠壁丹崖錦繡重行盡清溪三百曲¶
東林&KR0138;打午時鐘¶
　　東林寺示宗雷禪人¶
晉賢名理宗莊老祖印西來得未曾携得佛䭾鐡如意¶
<pb:KR4f0019_SBCK_009-23b>¶
重將舉似雁門僧¶
　　虎溪橋&KR0326;望西林寺¶
未訪西林慧永師虎谿橋畔去遲遲歸舟㝎艤宫亭水¶
飽看僧房綴&KR0097;脾¶
　　圓通寺示杲菴禪人¶
匡廬上初日石耳訪禪林睂際清寒重烟中梵唄深水¶
交松櫟響門掩竹藤隂欲問南唐跡山猿雪後吟¶
　　歐亭¶
六一何時去猶傳夜話亭亭空人不見殘雪落冬青¶
　&KR0171;亭¶
試訪&KR0171;公跡荒榛鼯鼠啼東山初日上惆悵下侯溪¶
<pb:KR4f0019_SBCK_009-24a>¶
　　南唐後主祠二首(在圎通寺)¶
佞佛終何事秦淮舊恨長空山遺甃在猶自說南唐¶
唐苑蓬萊&KR0181;名同蕚緑華可憐山寺裏猶有麝囊花(後)¶
(主嘗移廬山麝囊花扵含風殿前名蓬萊&KR0181;)¶
　　寫韻軒¶
彷彿鸞岡露黛睂繡襦甲帳為誰施祗應三五嬋娟影¶
曾照仙人寫韻時¶
　　金花潭(宋元祐孟太后祈風處)¶
傳是瑶華跡江潭獨黯然倉皇浮五馬憔悴掩雙蟬玉¶
輦歸松漠金花沒劍川忘機羡鷗鳥不識靖康年(孟家蟬)¶
(見宋小說姜䕫詩逰人總戴孟家蟬)¶
<pb:KR4f0019_SBCK_009-24b>¶
　　苦竹洲聞䧹¶
&KR0012;舟聞䧹唳春思滿江湖北去經彭蠡南飛異鷓鴣巳¶
驚&KR0028;塞逺深念雪霜徂故國多烟水音書好&KR0009;無¶
　　樟樹鎮王文成公誓師處¶
豹房虎圈氣如雲行在&KR0025;容露布聞誰識書生離講席¶
絶勝三十六將軍¶
　　峽江縣¶
短岫幽篁峽口隂亂帆鴉軋滿江潯長年烟際遥相問¶
十八灘頭水淺深¶
　　吉水道中望楊誠齋故居¶
江行盡日愛清暉峽逺江平碧四圍㡬處峰青臨水照¶
<pb:KR4f0019_SBCK_009-25a>¶
一羣魚翠拂&KR0179;飛雲隂澹澹將成雨嵐氣&KR0293;濛欲溼衣¶
髣髴南溪楊監宅蒼苔白石繞巖扉¶
　　吉水絶句¶
螺川川北字江西沙暖舟暄咫尺迷纔過元宵如上巳¶
春山處處郭公啼¶
　　賦得廣澤生明月¶
放舟豫章水月上廬陵城照影疑無㝎窺人似有情泠¶
泠青桂溼歴歴白榆生故&KR0038;當三五清暉亦自盈¶
　　望青原山有懐藥地愚山二公(愚山重建白鷺書院今燬/扵火)¶
白鷺空洲又刼灰青原山色自崔嵬風流二老今何在¶
獨問廬陵米價來¶
<pb:KR4f0019_SBCK_009-25b>¶
　　肺病¶
昨日頭風愈新年肺病多何山&KR0085;芝术随處繫牂牁地¶
僻容髙枕郷遥憶伐柯青林啼暮雨無那鷓鴣何¶
　　泰和道中&KR0009;陳說巖都憲李容齋少宰彭羡門編¶
　　　修¶
捩舵開頭不計程睡餘真愛贑江清將尋方麴猶嫌早¶
欲缷吴綿尚有情木客山都人比&KR0213;功曹主簿鳥多名¶
炎荒風物看殊異略附雙魚逹上京¶
　　泰和縣夜泊雷雨¶
明月堕何處忽聞鳴雨懸雷驚殷(上聲)山&KR0120;電急劃江圎¶
宿鷺依連舸神龍出大川戰塲蕭瑟極百感夜茫然¶
<pb:KR4f0019_SBCK_009-26a>¶
　　萬安縣¶
戰地餘流水滔滔贑石東㡬年紛&KR1467;&KR1139;今日尚刀弓沙¶
嶼宵霑雨江&KR0179;午帆(去聲)風明朝聞好語清漲百灘空(坡詩)¶
(一篙清漲百灘空)¶
　　皁口雨泊¶
急雨&KR0012;篷溼髙峰四面同茫&KR0252;送灘水颯颯㑹江風山¶
鬼幽篁裏楓人苦霧中明朝&KR0259;清鏡衰䬃任成翁¶
　　攸鎮雨泊¶
竟日&KR0012;篷雨宵分尚未休瘴雲來嶺表江漲下&KR1050;州暗¶
溼桃花重平添竹箭流更聞春喚(鳥名)語催白五更頭¶
　　黄金洲見桃花¶
<pb:KR4f0019_SBCK_009-26b>¶
巖屋&KR0138;三合烟扉自一家春風何造次開遍小桃花¶
　　瓶中桃花¶
水晶枕上一枝新別作嫣紅椘岸春疑是息夫人未起¶
細腰宫裏見横陳¶
　　贑州謁王文成公祠¶
新建當年此誓師森然松柏見靈祠軍聲不藉條侯壁¶
籌䇿唯應漢相知萬古許孫同廟食一時張桂太傾危¶
後來論㝎煩青史峴首猶存堕淚碑¶
　　同丁雁水僉事登八境臺二首¶
天末欣相見登臨復此㙜飛樓切雲上危堞枕江開章¶
貢雙流合雲峰四面來&KR0466;風思玉局故&KR0038;近蓬萊(坡公八)¶
<pb:KR4f0019_SBCK_009-27a>¶
(境臺詩有云想見之罘觀海市絳宫明滅是蓬萊)¶
尚憶圍城日熊羆此枕戈刼灰&KR0012;閣在戰地&KR0038;殤多東¶
越鏦王郢南荒服尉佗祗今烽火息吾輩許髙歌¶
　　題南安寳界寺(劉元城張無垢兩先生皆居此寺坡公亦嘗過之)¶
古寺興亡閱㡬秋諸賢誰遣到炎洲可憐横浦&KR0028;前水¶
猶繞當年鐡漢樓¶
　　張文獻公祠¶
峽寺重雲裏人瞻丞相祠開元如夙昔風度想當時羽¶
扇三秋恨淋鈴萬古悲何來雙海燕猶自入簾帷¶
　　始興江口¶
西過始興水湞谿增渌波(湞水合始興/水流始大)推篷春日下髙枕¶
<pb:KR4f0019_SBCK_009-27b>¶
粤山多前路逢瀧吏&KR0326;風&KR0120;蜑歌鼻亭不可問亂石鬱¶
嵯峨¶
　　舜祠翠華亭¶
髣髴南廵蹟重華事有無雨痕上斑竹雲氣接蒼梧儀¶
鳳何年逝啼鵑嵗又徂不勝懐古意江色日荒蕪¶
　　將抵曲江¶
二月一日春態閑桃花欲落鳥綿蠻囘頭不識中原路¶
人在三楓五渡間(三楓亭范雲賦詩處)¶
　　武溪水¶
南紀標銅柱淊淊萬里征我窮伏波道重和武溪行斜¶
日聞吹笛誰為轅&KR0009;生因思少㳺語囘首不勝情¶
<pb:KR4f0019_SBCK_009-28a>¶
　　平圃(張文獻公故居)¶
扣舷&KR0147;騁望川上浩烟波徃徃竒峰出行行松石多人¶
言故相宅遥&KR0204;曲江過太息開元後爭傳得寳歌(公初發)¶
(曲溪詩溪流清且深松石復隂臨)¶
　　潖江¶
衆緑被山&KR0085;舟行當翠微潖江流水逺洭口住人稀海¶
日臨崖吐蠻禽拍浪飛阮兪如可采長嘯竟忘歸¶
　　二禺祠¶
軒轅二帝子聞住緑雲間世逺無遺迹夕陽空亂山攀¶
髯失弓劒采藥異荆蠻猿鳥青冥裏應悲去不還¶
　　歸猿洞¶
<pb:KR4f0019_SBCK_009-28b>¶
若為越女化猿公霧鬢風鬟向此中留得訶陵環子在¶
月明長憶上陽宫¶
　　登浴日亭¶
乘槎興不盡復欲帆(去聲)南溟夕次扶胥口朝登浴日亭¶
島夷紛破碎天水倒空青一望窮寥廓真看小洞庭¶
　　濂泉寺¶
閑随緑蘿去忽與碧溪逢水石微通徑烟霞獨&KR0029;笻寺¶
門編竻竹磴道入雲松尚憶安期子青天跨白龍¶
　　登粤秀山¶
越王古臺上春暮復登臨割據無秦漢滄江自古今風¶
吹鼇背雨日射虎門隂欲問呼鸞道荒凉蔓草深¶
<pb:KR4f0019_SBCK_009-29a>¶
　　歌舞岡¶
歌舞岡前輦路微昌華故苑想依稀劉郎去作降王長¶
斜日紅綿作絮飛¶
　　廣州竹枝六首¶
潮來濠畔(市名)接江波魚藻門邉淨綺羅兩岸畫欄紅照¶
水蜑&KR0179;爭唱木魚歌¶
海珠石上栁隂濃隊隊龍舟出浪中一抹斜陽照金碧¶
齊將孔翠作&KR0179;篷¶
梅花已近小春開朱槿紅桃次第催杏子枇杷都上市¶
玉盤三月有楊梅¶
佛桑花下小&KR0326;廊曲院深深牡蠣牆細爇海沉銀葉火¶
<pb:KR4f0019_SBCK_009-29b>¶
金籠倒掛試收香¶
鬊雲盤髻簇宫鴉一線紅潮枕畔斜夜半髮香人夢醒¶
銀絲開遍素馨花¶
才到花朝似夏䦨雨紗霧縠間氷紈洋船新買紅鸚鵡¶
卻苦羊城特地寒¶
　　登六榕寺浮圖(舊名寳莊嚴寺)¶
六榕不可見地以大&KR0171;名白社無人到蒼苔滿院生塔¶
窮炎海目山擁粤王城欲假南溟翼扶揺詄上征¶
　　大將軍孝&KR0045;弟餞別海幢寺即席有詩賦荅¶
元戎小隊到禪扉蹋閣攀林興不違賦似江淹頻惜別¶
人如椘客送將歸貝多樹下花沾席瑇瑁潮邉雨濺衣¶
<pb:KR4f0019_SBCK_009-30a>¶
最是斑騅留不得陸郎行處正芳菲¶
　　別胡耑孩陳元孝屈翁山黎方囘¶
&KR0132;舊海南偏相思二十年來攀貝多樹別&KR0018;荔支天江¶
晚饒芳草山春有杜鵑別離無限思都付蜑人&KR0179;¶
　　題崧臺¶
石室崧臺儼畫圖百神觴罷散清都七峰處處供人眼¶
莫笑淹留&KR0011;賈胡¶
　　大廟峽&KR0009;黄庭表太史(自清逺至湞陽亦曰三峽)¶
出峽復入峽舟行多苦辛青山蠻徼外黄帽越溪濱迢¶
逓經寒雪飄零惜好春佛桑花下酒應憶北歸人¶
　　三水月夜別陳宗德程衎祖¶
<pb:KR4f0019_SBCK_009-30b>¶
碧天月皛皛江水風蕭蕭明發一爲別&KR0012;踪千里遥梅¶
&KR0028;稀見雁中宿不通潮好&KR0009;相思子時時慰寂寥¶
　　十五夜峽口對月&KR0009;廣州諸故人¶
峽口今宵月其如客思何離離見珠斗穆穆展金波故¶
壘餘蕭勃殘山弔尉佗珠江猶一水相望似秋河¶
　　雨入湞陽峽¶
野泊開頭早重隂入峽寒側過釣魚石逆上牯牛灘雨¶
逼驚瀧失雲&KR0025;大壑看十年經劍閣轉見路行難¶
　　歸度大&KR0067;嶺¶
大&KR0067;連横浦艱難此再經鬢&KR0025;五嶺白山入百蠻青嶠¶
水流炎海榕隂&KR0070;(上聲)驛亭今宵望南斗漸逺使臣星¶
<pb:KR4f0019_SBCK_009-31a>¶
　　抵南安¶
嶺南巳&KR0018;荔支天横浦重過意惘然暫借谿樓看山色¶
蠟花如雪寺門前(南安人以蠟樹爲業彌望皆是)¶
　　荅鍾聖輿送芍藥¶
新緑横牕穏晝眠一簾微雨似輕烟午晴睡&KR0120;維摩榻¶
花氣熏人又破禪¶
　　常&KR0181;侯少司空使西域囘有贈¶
曾&KR0016;白馬度安西絶域名&KR0025;屬國題雪嶺天寒人去少¶
河源日落鳥飛低彈棊握槊分曹出皓齒青娥按拍齊¶
東入陽&KR0028;更囘首輪臺春草正萋萋¶
　　送王石谷南歸¶
<pb:KR4f0019_SBCK_009-31b>¶
君憶慧車子言歸烏目山帆随五湖濶心與&KR0012;雲閑潑¶
墨營丹嶂開籠放白鷴遥知破山寺髙卧掩松&KR0028;¶
漁洋山人精華録卷九¶
　　　　　　門人監察御史崑山盛符升&KR0038;子祭酒江隂曹禾同訂¶
　　　　　　　　　　　　　候官門人林佶恭謄寫¶
　　　　　　　　　　　　　　　　男啟涑恭閱¶
