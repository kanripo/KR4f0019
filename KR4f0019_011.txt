# -*- mode: mandoku-view -*-
#+TITLE: 精華錄
#+DATE: 2015-09-23 10:29:55
#+PROPERTY: JUAN 11


别丁雁水僉事¶
與君暫相見揮手古䖍州孤棹山俱逺雙江水亂流急¶
灘穿詰曲深竹呌鈎輈離别兼羈旅中宵感白頭¶
　　新淦道中懷門人林公韞兼寄丁雁水
<pb:KR4f0019_WYG_010-1b>
七載相思木蘭道那知相見鬱孤臺江湖澒洞扁舟逺¶
賓主東南一代才伏雨闌風朝復暮滄波白鳥去還來¶
三洲不共窪樽飲懷抱何因得好開¶
　　豐城曲江亭¶
磯山髙百尺磯下曲江流芳杜蕭蕭暮金花嵗嵗秋(金/花)
(潭/)<md:KR4f0019_SBCK_010-1b>¶青峰相嫵𡡾白鳥自滄洲已矣干將氣宵分望斗牛¶
　　吳城登望湖亭寄周南康星公¶
東南臨眺美何如信有孤亭切太虚極浦長風生左蠡
<pb:KR4f0019_WYG_010-2a>
畫簾清晝對匡廬九江潮汐迎人逺五老鬚睂見面初¶
明日玉淵潭上酒共看飛瀑駐籃輿¶
　　彭蠡守風送孫豹人之南昌¶
茫茫彭蠡雨漠漠匡山雲雨帶孤帆去雲將别緒紛蛟¶
龍深自喜牛馬望難分三峽橋邊水扶笻昨共聞¶
　　開先寺贈顒公¶
古寺昇元舊興亡感至今晴天雙瀑下急雨萬松深但¶
有龍聴法何須地布金琴髙不可即隂峽畏登臨(蘇公/開<md:KR4f0019_SBCK_010-2a>¶先)
<pb:KR4f0019_WYG_010-2b>
(潄玉亭詩欲從/琴髙生云云)¶
　　招隠橋¶
萬仞黄巖瀑流過招隠橋長松吹細雨水石共瀟瀟¶
　　萬竹亭¶
大竹如盆盎森梢覆古巖試嘗甜苦笋亭上脱春衫¶
　　佛印松¶
印公手植松挺若舟千斛山空孤月明傳聲亂飛瀑¶
　　南唐元宗讀書臺
<pb:KR4f0019_WYG_010-3a>
猶存讀書臺不見昇元閣寂寂青桂花巖間自開落¶
　　青玉峽¶
廬南萬古峽常有野雲封朝來雷雨過白日下飛龍<md:KR4f0019_SBCK_010-2b>¶　　聰明泉¶
手掬聰明泉一滴大海味不逢桑苧翁知希我方貴¶
　　王文成紀功碑¶
文成摩厓碑其字大如手萬古一浯溪光芒同不朽¶
　　大孤山
<pb:KR4f0019_WYG_010-3b>
宫亭湖上好烟鬟倭鬌初成玉鏡閒霧閣雲牕不留客¶
蘋花香裏過鞋山¶
　　石鐘山¶
蘇公遊賞後餘韻石鐘山水石長如此行人自不閒鶴¶
巢丹壁上魚罱翠微間安得乗明月扁舟數往還¶
　　即事二絶句<md:KR4f0019_SBCK_010-3a>¶吳頭楚尾浪花麤終日彭郎對小姑楊葉洲邊望烟火¶
江南江北雨糢糊
<pb:KR4f0019_WYG_010-4a>
往來不見馬當船三日蘆中少爨烟東望皖公才百里¶
金陵難似上青天¶
　　江上看晩霞三首¶
彭澤縣前風倒吹三朝休怨峭帆遲餘霞散綺澄江練¶
滿眼青山小謝詩¶
白浪空江斷去人連朝風色起青蘋小孤山外紅霞影¶
定子當筵别是春¶
瀟瀟寒雨暗潯陽日日江潮過馬當東望滄溟天萬里
<pb:KR4f0019_WYG_010-4b>
乗風欲度赤城梁<md:KR4f0019_SBCK_010-3b>¶　　皖城懷古四首¶
憶昨經過射蛟浦今朝還望盛唐山大江日夜流如昔¶
武帝雄風去不還天馬蒲桃空塞外飛亷桂館自人間¶
茂陵抔土秋風裏玉女何曾解駐顔¶
龍舟曾颭錦帆風回首淮南事不同降邸已聞營汴上¶
皖公猶自落杯中豫章一去歸何日廬阜重來隠未終¶
苦憶舒州徐騎省江潮東下雨濛濛
<pb:KR4f0019_WYG_010-5a>
清水塘邊余闕祠雲霄浩氣凜鬚睂英姿颯爽猶横槊¶
古砌荒凉只斷碑鶴化千年非故國鷄鳴十廟不同時¶
皖江便是田横島義士悲歌為涕洟¶
羅刹磯頭落日懸侍中遺跡至今傳楚纍有恨沈魚腹<md:KR4f0019_SBCK_010-4a>¶蜀魄何心化杜鵑家國幾看陵谷變江山猶痛革除年¶
青溪血影留遺石巾幗還應愧世賢¶
　　泊夏家口二首¶
秋浦猿聲夜孤舟客乍聴星星見漁火已到卸帆亭
<pb:KR4f0019_WYG_010-5b>
已近梅根冶江流更幾灣明朝風日好應見九華山¶
　　荻港¶
荻港東來指赭圻估帆停處一鷗飛大江小汊縱横入¶
蓼岸藤灣逺近圍勝地不留逋客住暮潮閒送夕陽歸¶
黄公戰處今殘壘憑眺休登板子磯¶
　　板子磯¶
板子磯前路風帆之字行紅花將翠篠的的可憐生(石/上)<md:KR4f0019_SBCK_010-4b>¶(紅花低照水山頭翠篠細含/烟楊誠齋題板子磯詩句)
<pb:KR4f0019_WYG_010-6a>
　　蟂磯靈澤夫人祠二首¶
白帝江聲尚入吳靈祠片石倚江孤魂歸若過劉郎浦¶
還記明珠步障無¶
霸氣江東久寂寥永安宫殿莽蕭蕭都將家國無窮恨¶
分付潯陽上下潮¶
　　江行望識舟亭¶
鳩兹北面識舟亭天際歸帆望杳㝠松竹隂中孤塔白¶
樓臺缺處數峰青赭山人去生春草江水潮迴沒舊汀
<pb:KR4f0019_WYG_010-6b>
更憶于湖翫鞭跡吳波不動客揚舲(溫飛卿于湖曲吳/波不動楚天碧)¶
　　天門山夜泊<md:KR4f0019_SBCK_010-5a>¶萬里孤舟泊今過博望山勝遊非夢到絶域此生還列¶
宿垂江濶疎螢㸃鬢斑宵分望明月歸思折刀環¶
　　牛渚望青山¶
峰色如横黛江光似熨羅昔人行樂地今日復來過小¶
謝青山宅桓公白紵歌他年尋菌閣終向此巖阿¶
　　太白祠
<pb:KR4f0019_WYG_010-7a>
白也祠堂在前臨牛渚磯風流映江左山水尚清暉小¶
謝東田近開元舊事非姑溪好風日遊子亦忘歸¶
　　然犀亭¶
不是温忠武誰堪第一流飛書先赴難灑淚獨登舟赤¶
幘驚幽渚黄旗指石頭孤亭臨玉鏡淅淅荻蘆秋<md:KR4f0019_SBCK_010-5b>¶　　蛾睂亭¶
采石磯頭百尺亭下臨天塹晝㝠㝠天門中斷楚江濶¶
日日蛾睂相對青
<pb:KR4f0019_WYG_010-7b>
　　烈山¶
古寺紅牆出翠微莓苔石壁滴人衣一行白鷺衝船起¶
卻上半巖松頂飛¶
　　抵金陵¶
佳麗金陵道垂楊夾去津潮迎落帆客花映倚樓人依¶
舊青山繞如何白髮新昔遊三十載髣髴記前塵¶
　　石城橋示倪雁園太史¶
昔作秦淮客朱樓賦洞簫白頭故人盡重上石城橋<md:KR4f0019_SBCK_010-6a>¶
<pb:KR4f0019_WYG_010-8a>
　　雨過醉翁亭三首¶
出郭逢樵牧橋迴境已幽門前荇溪石(即菱/溪石)亭下釀泉
流¶禽鳥鳴何樂松篁颯似秋吾生嗟太晩不及醉翁遊¶
風景非疇昔亭猶號醉翁曾將幽咽意併入七絃中我¶
欲攜琴客臨流撫古桐不逢沈夫子噭噭夜猿空¶
歐梅映池閣半畝散清隂老榦猶存古孤花開至今冰¶
溪尋寺逺雪路入山深此際巡簷好寒香伴苦吟¶
　　晩至豐樂亭
<pb:KR4f0019_WYG_010-8b>
豐山髙不極到寺已昏鴉一隖含桃樹滿山烏桕花僧¶
雛汲幽谷(泉在/幽谷)活火試新茶歸去松蘿暝嚴城報暮笳¶
　　天慶觀(宋立端命殿於滁以/奉藝祖置觀於其側)<md:KR4f0019_SBCK_010-6b>¶宋家天慶觀古跡近千秋原廟春供祭衣冠月出遊莓¶
苔蒼鼠竄風雨杜鵑愁西洛諸陵逺蒼茫接汴州¶
　　西澗¶
西澗蕭蕭數騎過韋公詩句奈愁何黄鸝喚客且須住¶
野渡菴前風雨多(澗上有野渡菴/取韋詩命名)
<pb:KR4f0019_WYG_010-9a>
　　清流闗¶
瀟瀟寒雨渡清流苦竹雲隂特地愁回首南唐風景盡¶
青山無數繞滁州¶
　　懷王隼梁無技(王字蒲衣梁字/王顧皆南海人)¶
二子才何妙閒門對海濱繙經裁白㲲行藥過青春綺¶
麗誇宫體風流似晉人最憐閨閣裏清詠玉臺新(王婦/潘<md:KR4f0019_SBCK_010-7a>¶梁)
(妹皆/工詩)¶
　　寄蒲澗範公
<pb:KR4f0019_WYG_010-9b>
憶訪菖蒲澗榕隂席屢移泉聲微雨裏江色夕陽時空¶
谷無殘客諸方問導師杼山詩法好慚負碧雲期¶
　　見田家飯牛者意有所感賦得牛飯就松凉(故友/宣城)¶
　　　(梅磊杓/司句也)¶
黄犢東臯暇青松北澗生卧餘芳草軟飯處午隂清寗¶
戚歌偏拙華陽計早成勞勞行役者三歎憶巖耕¶
　　歸次臨淮¶
歸路仍淮水﨑嶇嶺海餘我行萬里道未得一行書漁
<pb:KR4f0019_WYG_010-10a>
户緯蕭接估船吹笛初今宵孤館裏鄉夢復何如<md:KR4f0019_SBCK_010-7b>¶　　苻離¶
萬里歸來兩鬢蒼閱他南漢又南唐短衣射虎心猶壯¶
重過苻離古戰場¶
　　雨中渡河望黄樓¶
已見河魚上㝠㝠雨未休一條飛白浪十丈捲黄樓杳¶
靄龍山隠空濛雉堞浮平生仗忠信欲下吕梁游¶
　　吳梅村喜李長蘅詩穀城山好青如黛滕縣花開
<pb:KR4f0019_WYG_010-10b>
　　　白似銀佳句也予冬夏兩過滕不見一花因成¶絶句¶
薛北滕南屢問津逺山如畫黛睂新惟餘底事堪惆悵¶
不見花開白似銀<md:KR4f0019_SBCK_010-8a>¶　　嶧山即事¶
雨足烟邨事不閒家家驅犢出柴關棗花香徧濃隂合¶
水碧沙明望嶧山¶
　　宿唐濟武太史志壑堂即事¶
新竹捎檐夜氣清忽聞山鳥報寒更單衾喚起瀟湘夢
<pb:KR4f0019_WYG_010-11a>
落月已西天未明¶
　　書堂道中¶
山勢圍黄鵠書堂望愈孤行幐逐禪侣荷篠問樵夫鳥¶
道捫參井人烟儵有無入雲鐘梵近失喜一相呼¶
　　石梁¶
窈窕度漁梁縈紆一水長臨流多白石列坐復垂楊歴<md:KR4f0019_SBCK_010-8b>¶歴禽魚影蕭蕭蘭杜芳雞鳴在何處小隖出松篁¶
　　柳菴
<pb:KR4f0019_WYG_010-11b>
溪行路不極溪上出香林一夜前山雨千迴石瀨深空¶
花春漠漠仙梵午沈沈舊識旃檀味還能恱衆心¶
　　柳菴西方丈夜坐¶
踏閣攀林罷閒堦坐夜分木犀春半發鼻觀定中聞舉¶
首見明月西峯歸片雲徘徊戀清景谿籟逺紛紛¶
　　于兹仙人祠¶
我愛寒山好招尋白兔公還過于兹道倚徙古祠空碧¶
水流春澗清猿嘯晩風傳聞駕鸞鶴來往月明中
<pb:KR4f0019_WYG_010-12a>
　　趙北口<md:KR4f0019_SBCK_010-9a>¶莫問公孫事茫茫感逝波晩潮魚&KR0034;急夜火蠏簾多大¶
麓諸流㑹春風
萬乗過年年水楊柳頭白此關河¶
　　女郎山¶
卧輿夢初起遥見女郎山雨過開奩鏡烟消露髻鬟靈¶
祠空翠裏瑶瑟碧雲間不是崔羅什何因奉玉顔¶
　　題查夏重蘆塘放鴨圖三首
<pb:KR4f0019_WYG_010-12b>
横塘盡日雨濛濛閒倚笭箵挂釣筒坐愛琉璃一千頃¶
菱花風急&KR0482;鳬翁¶
鴨母船依湖水濱船頭長日飯龜蓴憑誰寄謝桓南郡¶
不是鵝欄教鬬人¶
鴨頭丸帖種魚經盡日蘆碕泛渺冥何似漁陽隨突騎<md:KR4f0019_SBCK_010-9b>¶天風齊放海東青¶
　　題張力臣小照二首¶
瘞鶴銘邊攜屐日羊侯祠下卸帆時吳山楚水探竒徧
<pb:KR4f0019_WYG_010-13a>
不覺秋霜㸃鬢絲¶
金石遺文太放紛摩娑千巻對罏薰白頭更訪鴻都學¶
手拓陳倉石鼓文¶
　　題沈客子林屋幽居圖五首¶
萬頃玻璃不受塵樓居髙與太清鄰紫泉石髓儻留得¶
我欲因之窮左神¶
隠几春山似畫屏下窺玉柱接金庭禹書縱遣靈威守¶
合為幽人一啓扄<md:KR4f0019_SBCK_010-10a>¶
<pb:KR4f0019_WYG_010-13b>
五月楊梅血色斑雲林十里畫圖間杉皮屋子青苔徑¶
獨占吳王銷夏灣¶
玉堂酒渴夢江南林屋東西路舊諳煩汝封題三百顆¶
夜來霜信到黄柑¶
漁洋山下是吾家山北山南半種茶留得繖山方竹杖¶
待君風雪探梅花(栖霞紫峰閣前有方竹一叢/予取以作杖方爾止銘之)¶
　　追和東癡釣臺懷古¶
帝業真歸赤伏符故人不作執金吾猶嫌齊國知男子
<pb:KR4f0019_WYG_010-14a>
終隠桐江學釣徒鼎足三公慎要領師中十載白頭鬚¶
清風萬古嚴陵瀨知有雲臺博士無(范升/也)¶
　　憶石帆亭寄兒輩四首<md:KR4f0019_SBCK_010-10b>¶梅花香裏置茅亭下有蒼筤萬箇青聞道故園三日雪¶
與誰同聴玉瓏玲¶
磬口檀心世外香幽姿那㸃壽陽妝祇宜霽雪明牕裏¶
手搨疎花寫硬黄¶
仙人鸞尾何年墮池北池南共嵗寒又向東華騎瘦馬
<pb:KR4f0019_WYG_010-14b>
春風先問竹平安¶
麥顆風爐手自烹林園急雪夜三更不知賀若今存否¶
夢裏琴聲大蠏行¶
　　題趙承㫖畫羊¶
三百羣中見兩頭依然秃筆掃驊騮朅來清逺吳興地¶
忽憶蒼茫勅勒秋南渡銅駝猶戀洛西歸玉馬已朝周<md:KR4f0019_SBCK_010-11a>¶牧羝落盡蘇卿節五字河梁萬古愁¶
　　正月上旬過朱竹垞太史齋中諸花盛開賦二絶
<pb:KR4f0019_WYG_010-15a>
　　　句¶
馬塍曾説野人家每先(去/聲)東皇管物華今嵗長安霜雪¶
少試燈風裏見唐花¶
十笏如聞功徳香曼殊陀利兩芬芳偶來小坐談空處¶
政要天花作道場¶
　　立齋相公齋中蕉花開索賦六絶句¶
漢主初開扶荔宫甘蕉花入上林紅今朝獨樂園中見¶
始信嵇含狀最工
<pb:KR4f0019_WYG_010-15b>
中書退食日蕭蕭簾捲西山爽氣饒茶臼筆牀相對好<md:KR4f0019_SBCK_010-11b>¶一林花放膽瓶蕉(膽瓶蕉狀/如膽瓶)¶
玉宇微凉八月中林塘香散木犀風緑天深處一花坼¶
蝙蝠飛來相映紅(南中紅蕉花開有紅蝙/蝠集花中見酉陽雜俎)¶
朱萼新抽萬巻書仙人掌露勝醍醐丹青好借黄筌筆¶
更寫紅蕉水鶴圖¶
紅霞一抹映瓊杯照影銀塘細細開不似平泉閒草木¶
猶煩驛騎日南來
<pb:KR4f0019_WYG_010-16a>
木綿千樹粤江邊不及蕉花分外妍常記五羊城畔見¶
一枝紅壓蜑人船¶
　　董起男送風雨梅戲占為謝(故御史/玉虬子)¶
吳中五月梅黄雨想像千林舶趠風珍重遺來香軟齒<md:KR4f0019_SBCK_010-12a>¶不須將醋沁曹公¶
　　荅胡耑孩寄懷¶
不見閉門陳正字嶺雲江樹五年餘秋風欲下華陽館¶
粤客纔通尺素書蒲澗紅泉應不改羅浮翠羽夢全疎
<pb:KR4f0019_WYG_010-16b>
天南耆舊今頭白珍重新詩獨起予¶
　　題周文矩五王避暑圖為李奉倩中丞¶
聞道開元日宸遊花萼同恩深五王宅(一作/帳)勅借九成
宫¶竹映翠微合泉飛碧澗通披圖見隆準夐矣讓皇風¶
　　喜羨門閣學卜鄰之作¶
少小論交三十載中間離合似浮雲谷風莫問窮兼達¶
舊雨猶存我共君東閣從容多密劄南臺潦倒恕彈文<md:KR4f0019_SBCK_010-12b>¶望衡乍喜相鄰並可許談詩坐夜分
<pb:KR4f0019_WYG_010-17a>
　　再題研山絶句示竹垞¶
南唐寶石劫灰餘長與幽人伴著書青峭數峰無恙在¶
不須淚滴玉蟾蜍(元章詩研山不可見哦詩徒歎息惟/有玉蟾蜍向予頻淚滴青峭數峰南)
(唐元/宗語)¶
　　題朱竹垞檢討雪景小照四首¶
天女長空散六花疎枝冷蕊鬭横斜小身幻出維摩影¶
費我連朝玉畫义¶
雪後溪山畫不如梅花林外跨青驢相逢莫笑酸寒甚
<pb:KR4f0019_WYG_010-17b>
曾校華林七録書¶
雪屋寒林斷晩烟板橋流水尚濺濺不逢才子安鴻漸¶
定是襄陽孟浩然<md:KR4f0019_SBCK_010-13a>¶風急天山雪打圍下韝鷹疾掠空飛誰知驢背江南客¶
手拗寒香插帽歸¶
　　題小長蘆圖三首為竹垞作¶
史筆髙三館歸心戀五湖分明鰕菜好冩出小長蘆¶
膝上佳兒文度眼中秋色江邨歸路不須扶杖笑凭桐
<pb:KR4f0019_WYG_010-18a>
孫稻孫(竹垞二/孫名)¶
一蓑一笠日相隨不似官人似釣師七字愛吟楊處士¶
亂堆漁舍晩晴時¶
　　送張寶菴宰新野¶
牽絲雖百里湯沐古南陽白水清官舍青山落印牀人¶
祠銅馬帝城倚卧龍岡遥憶絃歌處風流楚塞長<md:KR4f0019_SBCK_010-13b>¶　　送劉君宰建徳(先考功兄/門下士)¶
送者自崖返君真建徳遊桐廬最蕭灑水木况清秋橘
<pb:KR4f0019_WYG_010-18b>
柚紛千樹漁商聚一州新安江見底應憶古羊裘¶
　　送陸次公赴撫州兼寄宋牧仲中丞¶
青門一尊酒言祖謝臨川人憶貝邱别雁隨彭蠡船髙¶
齋逢霽雪春思入江烟為向中丞問吟髭白幾年¶
　　得同年胡少宰汝南書¶
曾讀先賢傳常懷第一流牛醫黄叔度馬磨許文休風¶
節猶東漢江山古蔡州為農堪沒齒此外復何求¶
　　聞滕王閣落成寄宋二牧仲開府
<pb:KR4f0019_WYG_010-19a>
中丞持節鎮洪州滕閣重開勝庾樓清簟疎簾過暮雨<md:KR4f0019_SBCK_010-14a>¶隠囊紗帽對江鷗曾來弭棹悲殘劫未許題詩在上頭¶
安得乗風度彭蠡與君吹笛坐滄洲(予乙丑過南/昌閣燬於火)¶
　　柳¶
雨態烟姿定有無柔條依舊暗金鋪風情甘讓鍾山隠¶
手寫黄羅付慶奴¶
　　石谷子與門人合寫谿堂詩思見贈題其上¶
谿流過雨決決鳴天風環珮來淙琤谿邊山色自太古
<pb:KR4f0019_WYG_010-19b>
谿上白雲非世情疎簾清簟晝無暑翠竹碧梧時有聲¶
此中幽意少人會起坐彈琴山月明¶
　　藺相如墓¶
智勇存危趙相如第一人特書王擊缶間道璧亡秦故<md:KR4f0019_SBCK_010-14b>¶國山河改孤墳草木春魯連終蹈海千古共悲辛¶
　　自獲鹿至井陘道中雜咏¶
少日紛多慨龍門太史書劫殘秦復趙齒冷耳兼餘豈¶
謂無雙士而師李左車到頭鐘室恨功狗竟何如
<pb:KR4f0019_WYG_010-20a>
　　故關¶
絶塞依天險雄闗鎖地維石横千仞壁松偃萬年枝盡¶
日無飛鳥經春卧老羆(見北/史)槐花秋雨裏重憶舊題詩
(壬子¶秋過此有句云西風忽/送蕭蕭雨滿路槐花出故闗)¶
　　郭有道墓¶
大槐坂上逐車塵爭效先生折角巾至竟清流解亡國¶
望門投止是何人<md:KR4f0019_SBCK_010-15a>¶　　謁文忠烈公祠
<pb:KR4f0019_WYG_010-20b>
精神如破貝州時晩節猶能動四夷天遣不同韓富沒¶
姓名㽞冠黨人碑¶
　　洪洞縣謁韓忠定公祠¶
𢎞恭已自收蕭傅夏惲翻能殺吕强枉使空同奮刀筆¶
子規不勸李東陽¶
　　過臯陶廟偶感范滂事題壁¶
汝南范孟博髙義薄雲霄未遂澄清志先逢黨錮朝大¶
名齊李杜幽憤祭臯陶南北甘陵部千秋恨不消
<pb:KR4f0019_WYG_010-21a>
　　風陵渡河抵潼關¶
行盡并汾路前旌欲度闗亂帆河曲水隔岸虢州山地<md:KR4f0019_SBCK_010-15b>¶險煙嵐合時清虎豹閒永懷黄綺侣白首卧商顔¶
　　訪山史讀易廬時久客淮南未歸¶
多年華下遂君初廿載重過訪舊廬滿徑苔㾗侵竹石¶
當牕嶽色淨琴書山中宰相人誰識江左夷吾我不如¶
為報倦遊歸及早淮南無此好家居¶
　　華山雜詩七首
<pb:KR4f0019_WYG_010-21b>
　　　玉泉院¶
目玩玉泉流靜悟先天易多事墜驢時强與人間事¶
　　　山蓀亭¶
結茅孤石稜玉泉下奔注亭空泉尚流上有無憂樹¶
　　　希夷峽<md:KR4f0019_SBCK_010-16a>¶洞門峽半開鐵鎖垂千丈俗駕自然迴何地容种放¶
　　　娑羅坪¶
小憇娑羅坪手撫娑羅樹仰見上方雲時向人間去
<pb:KR4f0019_WYG_010-22a>
　　　毛女洞¶
毛女負琴去儵然松杪飛青㝠風露冷髣髴見天衣¶
　　　白鹿龕¶
雲中跨白鹿心知魯女生乞我一丸藥相將遊玉清¶
　　　青柯坪¶
窈窕青柯館正在西峰罅二十八潭懸飛瀑從天下¶
　　謁郭忠武王祠¶
便橋蕃部擁風雷單騎纔臨鐵騎摧回紇萬人齊下拜<md:KR4f0019_SBCK_010-16b>¶
<pb:KR4f0019_WYG_010-22b>
傳呼天上令公來¶
　　謁冦忠愍公祠¶
柘枝舞罷蠟成堆千束吳綾夜宴開不是魏三詩句好¶
誰知無地起樓臺¶
　　新豐¶
漢代枌榆社遺墟極望平空提三尺劍忍啜一杯羮細¶
雨新豐樹寒蕪小苑城惟餘舞陽廟漠漢土花生¶
　　石甕寺(在驪山/東繡嶺)
<pb:KR4f0019_WYG_010-23a>
當年石甕寺曾對集靈臺青雀無迴信黄虬是禍胎(杜/詩)
(化作¶長黄虬/謂禄山也)朝雲何日散山月至今來坐久流仙梵松
聲薄暮¶哀<md:KR4f0019_SBCK_010-17a>¶　　灞橋¶
自古銷魂地茫茫喚奈何行人灞陵渡疎雨櫟陽過楊¶
柳籠烟薄桃花夾㟁多邯鄲東北望流恨滿雲和(即漢/文帝)¶
(今慎夫人/鼓瑟處)¶
　　灞橋柳
<pb:KR4f0019_WYG_010-23b>
灞橋楊柳碧毿毿曾送征人去漢南今日攀條憔悴絶¶
樹猶如此我何堪¶
　　城南遊詩八首¶
　　　曲江¶
賜沐逢修褉宜春嵗嵗遊傳呼夾城仗早御望仙樓捧¶
劒金人曲凌波綵鷁舟新蒲將細柳蕭瑟至今愁<md:KR4f0019_SBCK_010-17b>¶　　　薦福寺¶
院從唐代建人以寂音傳(洪覺範/嘗居此)水鳥皆聞法雲山不離
<pb:KR4f0019_WYG_010-24a>
禪花邊停浴鼓竹外起茶烟即此忘言説虚空借坐眠¶
　　　韋曲¶
皇子陂邊路風光韋曲多曾鄰天尺五最近第三坡芳¶
草新年色桑條舊日歌傷春更懷古容易醉顔酡¶
　　　杜曲¶
春衣杜陵宿窈窕一川花舊是岐公宅人傳故相家名¶
園三品石貴主五雲車今日穠華歇棠梨噪暮鴉¶
　　　牛頭寺
<pb:KR4f0019_WYG_010-24b>
牛頭鐘梵罷露坐俯樊川明月生秦嶺清光滿稻田微<md:KR4f0019_SBCK_010-18a>¶風喧吠蛤野燒起山烟歸卧禪燈寂心空古佛前¶
　　　少陵原工部祠¶
少陵原下路髣髴浣花村猶似開元日終南對國門秦¶
川空望眼湘水與招魂忍見桃花落紅英糝緑罇¶
　　　樊川桃花¶
三月樊川路紅桃散綺霞終南青送黛潏水碧穿沙艸¶
色裙腰合渠流燕尾叉銷魂過杜曲一樹最夭斜(杜曲/南鴻)
<pb:KR4f0019_WYG_010-25a>
(固¶原下緋桃/一株方盛開)¶
　　　秦&KR0598;王墓¶
陳王鬬雞道今日望陵園石馬前朝賜銅人漢代原幽¶
蘭悲帝子芳草怨王孫猶有藍田燕年年入墓門<md:KR4f0019_SBCK_010-18b>¶　　杜曲西南弔牧之冢¶
兩枝仙桂氣凌雲落魄江湖杜司(入/)勲今日終南山色裏¶
小桃花下一孤墳¶
　　茂陵懷古
<pb:KR4f0019_WYG_010-25b>
頻年祠太乙晩嵗罷輪臺緱氏仙何往瑶池信不迴紅¶
顔鈎弋盡白首子卿哀失勢秋風客昆明又劫灰¶
　　李夫人冢(在茂陵西/北數步)¶
長門買賦草萋萋寃魄雲陽杜宇啼惟有佳人解傾國¶
莢陵長傍茂陵西¶
　　秦穆公墓¶
雨霽陳倉曉日紅杖藜來訪槖泉宫千年斷碣荒烟裏<md:KR4f0019_SBCK_010-19a>¶一片殘春秀麥中黄鳥哀時良士盡碧雞飛去霸圖空
<pb:KR4f0019_WYG_010-26a>
子車遺冢猶鄰近長與坑儒恨不窮¶
　　雨中武貞菴督學招集東湖¶
行人衣上雨來自杜陽川湖似郎官好名因學士傳(有/坡)
(公/祠)¶游鯈爭唼雨垂栁欲生烟重過荷香裏還勞運酒船¶¶
　　再集東湖拜東坡先生祠¶
復有東湖約來當春暮時凉風散髙柳微雨灑清池自¶
識龜魚樂何殊濠濮思仙翁去千載髣髴下雲旗¶
　　汧陽縣
<pb:KR4f0019_WYG_010-26b>
晩上汧陽閣逺山横翠睂川長連隴首城古<md:KR4f0019_SBCK_010-19b>¶枕隃糜太
尉千秋笏韋郎七字詩不勝懷古意羌¶笛暮休吹¶
　　登吳嶽¶
名嶽標西極金天作鎮雄東看連太白北望盡回中日¶
出横秦畤煙消指漢宫導岍思禹蹟此地鑿鴻濛¶
　　祀雞臺¶
東周久已換西秦陳寶何須辨偽真猶有漢家使持節¶
益州逺祀碧雞神
<pb:KR4f0019_WYG_010-27a>
　　鳯女臺¶
弄玉空祠鎖寂寥碧雲天際水迢迢丹青不畫乗鸞女¶
夜夜月明聞洞簫<md:KR4f0019_SBCK_010-20a>¶　　賣酒樓(東坡/有詩)¶
昨向宜春下苑遊曲江烟景似悲秋珠簾甲帳皆黄土¶
何必陳倉賣酒樓¶
　　紫柏山下謁留侯祠(相傳是辟榖處并/祀黄石公赤松子)¶
萬木蕭蕭風晝吹深山忽見留侯祠清流白石閲今古
<pb:KR4f0019_WYG_010-27b>
雪柏霜筠無歳時辟穀真従赤松隠授書偶作帝王師¶
也知烏喙逃勾踐未屑鴟夷學子皮¶
　　聞紫柏山絶頂有峨睂老衲獨坐丈室數十年蛇¶
　　　虎皆馴伏今九十有六矣惜不得其名字乃作¶
　　　頌古十絶句屬鳯今寄之丙子歲四月七日棧¶
　　　中留壩驛燈下成<md:KR4f0019_SBCK_010-20b>¶　　　維摩詰¶
師利多言説淨名殊黙然語言文字外已示祖師禪
<pb:KR4f0019_WYG_010-28a>
　　　須菩提¶
善哉須菩提巗間惟晏坐般若是誰聞諸天雨花墮¶
　　　惠持¶
樹中入定僧千年人不識如何去陳留一往無消息¶
　　　道超¶
我愛道超師絶俗躭憩寂退院閴無人蟋蟀鳴秋壁¶
　　　寒山¶
寒山牛跡話此意誰酬酢趙州小厮兒宛有大人作
<pb:KR4f0019_WYG_010-28b>
　　　懶殘<md:KR4f0019_SBCK_010-21a>¶煨火傍羣牛謫來幾千歲懶殘亦俗人誰能為拭涕¶
　　　地藏琛禪師¶
栽田博飯喫獨振𤣥沙道一笑視諸方説禪方浩浩¶
　　　法昌遇禪師¶
法昌亦開爐單丁唯一箇賴有十八賢緘口圍爐坐¶
　　　黄龍晦堂禪師¶
山谷大辨才妙義皆糠粃滿院木犀香吾無隠乎爾
<pb:KR4f0019_WYG_010-29a>
　　　褒禪山僧(見冷齊/夜話)¶
枕石潄溪流夢見歐陽子覺來萬壑風松聲滿人耳¶
　　汎漢江¶
廣川微雨過疊鼓發中流白獺銜魚上青峰捲幔收江<md:KR4f0019_SBCK_010-21b>¶童竹枝曲漢女木蘭舟歸路重城晩紅燈滿市樓¶
　　大安驛雷雨¶
客行當四月驟雨過三泉出地雄雷奮穿雲急瀑懸飛¶
龍氐舊國白馬戍西偏潭毒闗前壘英風尚颯然(潭毒/闗¶宋)
<pb:KR4f0019_WYG_010-29b>
(劉子羽/退敵處)¶
　　百牢闗¶
全秦雄百二南盡百牢闗人雜氐羌俗天連彭濮山漢¶
臣傳諭蜀唐計失征蠻歴歴前朝事孤雲落照間¶
　　嘉陵江上憶家¶
自入秦闗嵗月遲棧雲隴樹苦相思嘉陵驛路三千里¶
處處春山呌畫睂<md:KR4f0019_SBCK_010-22a>¶　　龍門閣(潛水入嘉陵江處即/龍洞背亦名葱嶺)
<pb:KR4f0019_WYG_010-30a>
四圍碧玉色崚嶒著箇行纒盞飯僧松末風來龍背冷¶
坐看流水入嘉陵¶
　　籌筆驛(朝天/峽上)¶
當年神筆走羣靈千載風雲䕶驛亭今日重過弔陳跡¶
祇餘愁外舊山青(意中流水逺愁外舊/山青石曼卿題句)¶
　　晩至昭化縣題孔令見野亭¶
葭萌朝掛席弭棹欲三更月上嘉陵水山圍漢壽城主¶
人具雞黍邀客啟柴荆脩竹吾廬似因之故國情
<pb:KR4f0019_WYG_010-30b>
　　郎當驛雨中二首¶
金雞賜帳事披猖河朔從兹不屬唐却使青騾行萬里<md:KR4f0019_SBCK_010-22b>¶三郎當日太郎當¶
武連縣南雲氣遮郎當驛北石槎枒西風盡日濛濛雨¶
開徧空山白芨花¶
　　渡涪江¶
涪江江水抱山流不見唐家帝子樓記取江東詩句好¶
澹烟喬木是緜州
<pb:KR4f0019_WYG_010-31a>
　　鹿¶
抱郭涪江碧玉流一川豐草鹿呦呦倦遊忽憶楊岐語¶
祇有渠儂得自由¶
　　羅江驛夜雨(故縣今省入徳陽/城北有潺水潺亭)¶
前旌已拂鹿頭闗風雨勾留不肯閒何處行人最愁絶<md:KR4f0019_SBCK_010-23a>¶潺亭亭下水潺潺¶
　　落鳳坡弔龎士元¶
沔上風流萬古存魚梁洲畔向江村何如但作鴻㝠好
<pb:KR4f0019_WYG_010-31b>
采藥相攜去鹿門¶
　　淨居寺謁宋文憲公祠(在文/殊院)¶
一代髙文奉至尊那知投老葬蠻村祇應迴向文殊境¶
共證毘耶不二門¶
　　漢州西湖¶
當年房次律此地鑿西湖百頃烟波渺中流島嶼孤琴¶
亭何寂寞片石亦榛蕪欲問邢和璞三生事有無(放翁/房¶相)
(西湖詩遶城鑿池一百頃島嶼/屈曲三四里房公石尚存州廨)<md:KR4f0019_SBCK_010-23b>¶
<pb:KR4f0019_WYG_010-32a>
　　漢州紀夢¶
照壁孤檠不自聊隔牕寒雨打紅蕉驚回一枕鄉園夢¶
身在西川金雁橋¶
　　千佛巖¶
江作大圓鏡山為寶樓閣莫遣丹霞聞木石總燒却¶
　　利州皇澤寺則天后像二首像是一比邱尼¶
鏡殿春深往事空嘉陵禍水恨難窮曾聞奪壻瑶光寺¶
持較金輪恐未工(洛陽伽藍記瑶/光寺尼工奪壻)
<pb:KR4f0019_WYG_010-32b>
瓦官寺裏定香熏詞客曾勞記錦裙今日蘭橈碧潭上¶
玉溪空自怨行雲(李義山利州江潭詩欲就行/雲散錦遥自注感孕金輪處)¶
　　界牌闗道中<md:KR4f0019_SBCK_010-24a>¶脩竹覆竒壁飛泉來半空人行翠微裏風度紫蘭藂暫¶
喜俗塵逺休嗟吾道窮誰為洪谷子移向畫圖中¶
　　四過東湖題宛在亭¶
小鴨唼喋萍葉亂三枝五枝菡萏開魯連陂上花千頃¶
黄帽刺船歸去來
<pb:KR4f0019_WYG_010-33a>
　　重題茂陵¶
絡繹甘泉豹尾催君王夜幸栢梁臺當時譎諫稱方朔¶
也嬖長陵宛若來¶
　　謁段忠烈公祠¶
昭應離宫盡廢邱司農祠廟儼千秋流芳遺臭知何限¶
火迫當年笑酇侯<md:KR4f0019_SBCK_010-24b>¶　　早發臨潼¶
輦道虛無裏孤城翠靄間西南迴望處滿眼是驪山
<pb:KR4f0019_WYG_010-33b>
　　華州西溪¶
往來宫柳路纔訪鄭南玼水木清華色雲峰澹宕姿江¶
心伏毒寺花外拾遺祠(有子/美祠)不見松談閣松風日暮吹
(郭𦙍¶伯宗昌松談/閣在溪上今廢)¶
　　沚園弔郭𦙍伯二首(𦙍伯園中置一/舫居之名齋舫)¶
白崖湖水碧浮天亂石嵯峨凌紫烟十里芙蕖衆香國¶
此中曾泊孝亷船¶
大華小華皆削成東溪西溪夾鏡明仙人鶴背忽飛去
<pb:KR4f0019_WYG_010-34a>
天風下來聞玉笙<md:KR4f0019_SBCK_010-25a>¶　　鼎湖原二首¶
軒轅鑄鼎此荆山弓墮龍髯不可攀多事橋陵一抔土¶
伴他鴻冢在人間¶
素女為師態萬方如聞天老教軒皇馬肝已諱文成死¶
又見神君祀柏梁¶
　　盤豆驛¶
依然盤豆對藂蘆回望闗門岳勢孤思子臺邊一懷古
<pb:KR4f0019_WYG_010-34b>
不知身過玉孃湖¶
　　湖城二首(今閿/鄉)¶
泉鳩里畔動悲風回首秦山隔萬重仙意已窮巫蠱起¶
茂陵遺恨犬臺宫<md:KR4f0019_SBCK_010-25b>¶趙虜誰教近至尊漢廷不照覆盆寃如何病已為天子¶
惡諡重䝉到戾園¶
　　稠桑驛(感張淑人陳/孺人而作)¶
春蘭秋菊不同芳舊恨新愁爾許長應是三生縁未了
<pb:KR4f0019_WYG_010-35a>
又呼妙子到稠桑¶
　　老子故宅¶
北邙東望冢纍纍上有𤣥元古廟基莫以荒唐笑仙李¶
漢家先奉濯龍祠¶
　　次陜州¶
首春發京國秋氣忽蕭蕭路入三川險人歸萬里遥黄¶
河流底柱白日下中條河上傳經叟仙蹤不可招<md:KR4f0019_SBCK_010-26a>¶　　甘棠(今陜/州)
<pb:KR4f0019_WYG_010-35b>
弭節甘棠日未晡玉釵金縷散青蕪殽陵此去多風雨¶
不用尊前唱鷓鴣(許渾有甘棠聞/唱鷓鴣詞詩)¶
　　甘棠驛¶
北寺南牙劇戰爭可憐甘露怨誰明甘棠驛外東流水¶
嗚咽年年寒玉聲(事見甘棠/靈會録)¶
　　魏野草堂¶
陜郊棲隠處寥落對雲山無復花藏縣曾聞菊遶灣(二/句)
(用野/¶詩)偶欹紗帽出時跨白驢還尚憶汾隂祀流風杳莫
<pb:KR4f0019_WYG_010-36a>
攀¶
　　會盟臺二首¶
秦聲趙瑟會西河御史前書較孰多臨訣數言闗大計<md:KR4f0019_SBCK_010-26b>¶論功終欲首亷頗¶
不辭頸血濺秦王進缶當筵氣慨慷十五名城酬趙璧¶
何如談笑請咸陽¶
　　洛陽¶
國本爭來黨錮連楚歌楚舞亦堪憐如何鴻鵠髙飛去
<pb:KR4f0019_WYG_010-36b>
又見蒼鵝出地年¶
　　渡洛水¶
脈脈中流望盈盈羅襪塵西園魏公子南浦洛川神蘅¶
薄芳猶在楊林意未申凌波何處問秋水正魚鱗¶
　　洛神¶
凌波羅襪欲生塵賦裏驚鴻態尚新不信三臺燈火夜<md:KR4f0019_SBCK_010-27a>¶針神真比洛川神¶
　　　洛川南望
<pb:KR4f0019_WYG_010-37a>
碧嵩清洛洗愁顔伊闕中分兩髻鬟煖翠浮嵐看不盡¶
緱山南是伏牛山¶
　　白馬寺¶
伽藍半化洛陽塵漢代鴻臚跡尚新太息他年窮楚獄¶
仁祠空解祀金人¶
　　王輔嗣冢¶
鍾會齊名果是非白楊孤冢暮煙微如何一夕談名理¶
不救河橋誤陸機
<pb:KR4f0019_WYG_010-37b>
　　緱氏縣(今偃/師)<md:KR4f0019_SBCK_010-27b>¶白茅授印事何如底許孫卿更上書桂觀蜚亷人力竭¶
祇縁仙子好樓居¶
　　望緱山廟¶
王子乗鸞鶴飄摇伊洛間至今明月夜鳳吹滿空山緱¶
氏仙踪杳東萊漢使還樓居髙幾許天路渺難攀¶
　　七夕前二日鞏縣阻雨¶
大火西流日昇仙故跡存(王子晉以七/月七日上𢌿)秋風來鞏洛暮雨
<pb:KR4f0019_WYG_010-38a>
阻轘轅欲把浮邱袂難招杜甫魂(工部葬/首陽山)神嵩不可眺
三¶十六峰昬¶
　　宋陵¶
洛水邙山飽廢興宋家幽寢閟魚燈奉香不見臨安使<md:KR4f0019_SBCK_010-28a>¶白日茫茫下七陵¶
　　七夕雨抵汜水縣¶
玉門殘壘外云是古成臯濁浪喧牛口雄闗逼虎牢青¶
山空楚漢白骨尚蓬蒿七夕風兼雨悲歌撫孟勞
<pb:KR4f0019_WYG_010-38b>
　　紀將軍祠(滎/陽)¶
東門黄屋競傳呼從此咸陽入帝圖若遣封侯身不死¶
也須鐘室避娥姁¶
　　夕陽樓¶
野塘菡萏正新秋紅藕香中過鄭州僕射陂頭疎雨歇¶
夕陽山映夕陽樓¶
　　僕射陂白蓮<md:KR4f0019_SBCK_010-28b>¶陂名傳僕射秋氣滿蒹葭十里銀塘冷千枝白㲲斜他
<pb:KR4f0019_WYG_010-39a>
年履道宅應憶管城花素手誰攀折飄零自水涯(鄭州/古管)
(城/)¶
　　圃田列子祠¶
泠然鄭圃御風遊四十年如不繫舟怊悵餘年還嫁衞¶
先生老矣又何求¶
　　官渡¶
别駕亡來萬事非夕陽官渡客行稀袁家新婦應惆悵¶
賸與陳王詠宓妃
<pb:KR4f0019_WYG_010-39b>
　　中牟縣南湖蒲盧亭是張林宗飲酒處予易名墊¶
　　　巾題一絶句¶
南郭孤亭野水濱菰蒲獵獵水鱗鱗林宗未逺風流在<md:KR4f0019_SBCK_010-29a>¶不愧亭名是墊巾¶
　　板橋¶
板橋衰柳日蕭蕭回首宣和似暮朝上已金明池上飲¶
畫船銜尾駱駝橋¶
　　昭靈夫人墓
<pb:KR4f0019_WYG_010-40a>
驚風古道巻蓬根何處昭靈墓尚存不見梁巫陳桂醑¶
野人耕盡小黄園¶
　　謁信陵君祠¶
趣救邯鄲却暴秦十年留趙事酸辛大梁歸後悤悤甚¶
日飲亡何近婦人¶
　　曹南渡河望南華山<md:KR4f0019_SBCK_010-29b>¶函闗已弔𤣥元宅鄭圃還過禦冦家問渡漆園風雨裏¶
却臨秋水誦南華
<pb:KR4f0019_WYG_010-40b>
　　春城堆(金鄉晉郄/公故宅)¶
春城堆上弔諸郗絶恨參軍入幕時惟有青溪三十曲¶
風流猶自憶僧施¶
　　龍女祠(汶水/北岸)¶
冰綃霧縠映迴波半額宫黄蹙黛蛾欲采香蘋慰幽怨¶
不須深避庾毗羅¶
　　送杜肇余大宗伯予告南歸二首¶
遺榮一疏謝金貂祖帳東門集百僚北斗星文兼將相
<pb:KR4f0019_WYG_010-41a>
(公先為/大司馬)南宫地望迥雲霄直清譽重推三禮禁近
恩深荷<md:KR4f0019_SBCK_010-30a>¶兩朝最羡鱸鄉亭下泊蓴絲入饌雨瀟瀟¶
潞亭雲樹望中迷一片歸帆落日低心戀觚稜别金馬¶
夢回烟水聼潮鷄五湖鰕菜身將隠九列功名物久齊¶
亦欲投簪東海去便從梅里問幽栖¶
　
　
<pb:KR4f0019_WYG_010-41b>
　
　
　
　
　
　
　
　精華録巻十
